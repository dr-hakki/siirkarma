Biz hep açık konuştuk
Gökyüzünden maviydi sözlerimiz
Sığ bataklarda değildik kuşlar gibiydik
Uçarıydık Gözlerimizde
Şavkıyan parıltılar gibiydik

Biz iyiye iyi güzele güzel dedik
Masallardan çekerdik mısraları tülbent gibi
Yalnız şiirlerde yalan söylemezdik
Umutlarımızda hayallerimizde de yalancı değildik

Biz buğday tarlalarında buğday
Ağu yeşili bahçelerde ot
Trenlerde düdük sesiydik
Yıldızlara çobandık değirmenlere su
Bozkırlara bulut gölgesiydik

Seller aktı gitti Biz kaldık
Bulutlar uçtu gökyüzünden
Rüzgarlar darmadağın etti
Ne bahçesinden hayır var ne güzünden
Akıl da bulutlar gibi çekip gitti

Nerden bilirdik çalışmaktan
Kocayacağını sevgililerin
Yaşamanın güzelliği kadar
Hoyratlığını bezginliğini
Biz kaldık koyup gitti bahar
Her şeyi nerden bilirdik
Kim esir değildir
Kendi içerisinde
Akşamlar hey akşamlar

Doğmasaydım eğer
O küçük şehirde
Kim böyle boş gezer
Yüzer gibi olur
Bir koca nehirde

Yorgunluk hey yorgunluk
İnatçı yorgunluk
Dalgın bir yüz kadar
Tozlu ayakkabılar
Yorgunluk hey yorgunluk
Akşam karanlıklarla sarmaş dolaş
Sen de sarılmışsın yalnızlığına
Taksiler kurşun gibi gelir geçer
Troleybüsler salına salına

Tek tük kadınlar aydınlatır caddeyi
Genç kızlar beyaz neonlar gibi
Ortancalar gül rengi ışık saçar
On beşine varmamışlar masmavi

Sen de yalnızlık saçarsın
İçmeye korkarsın efkâr basar
Ağlayamazsın elâlem var
Şapkanı bile çıkaramazsın
Saçlarını uçurur rüzgâr

Gittim deniz kıyısına oturdum
Akşam karanlıklarda sarmaş dolaş
Ben de denize akıyordum
Irmaklar gibi yavaş yavaş
Bir gece habersiz bize gel
Merdivenler gıcırdamasın
Öyle yorgunum ki hiç sorma
Sen halimden anlarsın
Sabahlara kadar oturup konuşalım
Kimse duymasın
Mavi bir gökyüzümüz olsun
Kanatlarımız dokunarak uçalım
İnsanlardan buz gibi soğudum
İşte yalnız sen varsın
Öyle halsizim ki hiç sorma
Anlarsın
O ki bardağa dökülen seraptır
(Bal yoğunluğundadır sıcaktır ışıktır)

O ki sabah erken bir bahçedir
(Çayır kokusudur serinliktir umuttur)

O ki esen yeldir kar erirken
(Çiğdemdir ağaç çiçeğidir okşayıştır)

O ki içilen sudur kana kana
(Özlemdir doymayıştır kardeştir)

O ki bir yüce ırmaktır akar
(Ürküntüdür baş dönmesidir gidiştir)

O ki maviliği belirsiz denizdir
(Buğulanmadır düştür sevmekte ölümdür)

O ki bir ince kızdır ak tenli
(Yaşamdır umuttur gözyaşıdır)
Bir halin var seviyorum
Küçük ellerinden daha çok
Bir halin var özlüyorum
Sıcak dudaklarında yok

Yıldızlı gözlerinde ayrı ufuk
Bir halin var düşünüyorum
Bir halin var gülüyorum
Arsız burnunda çocuk

Bir halin var özlüyorum
Ararat dağı anamın pişirdiği
Çocukluğumda yediğim nişastadır
Yıldız dağı bir ekilmiş tarladır
Mevsim mevsim yıldızların bittiği

Sultan dağında ak kuzular meleşir
Uzun yayla'da pehlivanlar güleşir
Bingöl dağı çiğdem çiğdem yeşerir
Belli olur abı hayat içtiği

Kaz dağından beyaz bulutlar uçar
Keşiş dağında Kerem'in yolu geçer
Çamlıbel'de Köroğlu kalmaz naçar
Kop dağında öküzlerin çektiği
işkence işkence işkence

fakat boşuna fakat beyhude

işkencenin acısı değil bizi inleten

bizi inleten devletimizin bu işe alet edilmesidir
Cebeci köprüsünün üstü
Karınca yuvasına benziyor
Hamallar körler topallar
Oturmuş nasibini bekliyor

Cebeci köprüsü yüksek
Altından tren geçiyor
Ya benim aklımdan geçenler
Kimse bilmiyor

Şu dünya güzelim dünya
Tıkır tıkır işliyor
İnsanlar insanlar insanlar
Neden böyle çekişir durur
Aklım ermiyor

Cebeci köprüsünün korkulukları
Kara boyalı
Daha böyle köprülerden geçersin çok
Cahit Külebi
Artık ne pencerem var seni koyacak
Ne masam
Sevgilim de yok bu şehirde
Çiçek seni alıp ne yapsam
I

Bilinmez hangi şehirde
Yaşarsın aşktan habersiz
Küçük çakıl taşım nasıl bulayım
Kaybolmuşsun bir kocaman nehirde

Bu kimin çocuğu der seni görenler
Benim çocuğum diye sesim gelir uzaktan
Bunca kötülüğü bağışlatır bakışın
Yanakların kızarır ağlamaktan

Bir gün sokakta rastlasam ellerini
Alsam avuçlarıma okşasam
Sıcaklığını tanır da mısralarımdan
Kız kardeşimsin sanırlar belki

Son orada ben burada
Birbirimizden habersiz
Ayrı yaylalarda yeşeren otlar gibi
Bekleye bekleye çürüyeceğiz


II

Senin oturduğun şehirde
Gökyüzü mavidir benimkinden
Çiçekler daha taze
Kuşlar bile güzeldir birbirinden

Şarkılar daha neşeli daha mahzun
Akşamlar daha garipsi
Umut alabildiğine geniş
Umutsuzluksa denizler gibi

Trenler bile daha sevinçli
Daha kederli gelir gider
Gençler bütün haşarı
Yaşlılar büsbütün kederlidirler

Kadınların sütü daha gür daha ak
Çocukların iştahı yerinde
Gemiciler bile daha sarhoştur
Doğup büyüdüğün şehirde

Garibim Nazlım Öksüzüm
Hayal rüzgarlarıyla emzir beni de
Uzak ya kokunu duyuyorum
Gül gibi açıldığın şehirde
İstanbul boğazından beyaz
Gemiler geçer su kesimi mavi
İnsanı gecelerce uyutmaz
Benim sevdiğim de bu gemiler misali
Bir gece habersiz bize gel
Merdivenler gıcırdamasın
Öyle yorgunum ki hiç sorma
Sen halimden anlarsın
Sabahlara kadar oturup konuşalım
Kimse duymasın
Mavi bir gökyüzümüz olsun kanatlarımız
Dokunarak uçalım

insanlardan buz gibi soğudum
işte yalnız sen varsın
Öyle halsizim ki hiç sorma
Anlarsın
Dostlar bilin ki burda
Bir fakir Cahit Külebi
Garaja çekilmiş hurda
Paslanmış kamyonlar gibi
Bekler durur Ankarada

Ne kadın ne aşk ne kumar
Ne çalışmak akşamadek
Yüz vermez oldu sokaklar
Bir bardak su biraz ekmek
Yaşa yaşadığın kadar

Gel be dünyalık hevesim
Sokul bir parça yanıma
Toplasalar çıkmaz sesim
Bütün kızları başıma
Gelmez elimi süresim

Hasreti yeşerten ufak
Ufak esen mavi rüzgâr
Nerde rüyalı ve uzak
Bıldır gezdığım tarlalar
Dul bir kadın kadar sıcak
Asardın okulu her sabah
Sen de aşıktın bir zamanlar
Geceleri sokak sokak gezerdin
Ellerin ceplerinde yıldızları sayarak

İnsanın sevdası on beşinde
Horoz şekerlerine güneşlere benzer
Gülerdi tramvaylarda küçük bir kız
Bekareti beyaz dişlerinde

İçi kadın çamaşırı doluydu vitrinlerin
Allık pudra frenk altını küpeler
O tarihte dükkanların önünde
Dalıp giderdin
Gel seninle resim yapalım
Bir yüz çizelim ince
Küçük nezleli bir burun
Ve gözler zeytin iriliğinde

Sonra bir gelincik ince bir boyun
Soyulmuş bademden daha ak bir ten
Öyle bir yüz ki seher vakti
Mutluluk estirsin güneş doğarken

Ve saçları çizelim bulutlar
Türküler masallar gibi
Hepsinin üztüne sonra
Kocaman bir insan yüreği

Öyle bir yürek ki sevgiyle
Arkadaşlıkla mutlulukla dolsun
İsterse ondan sonra
Bütün şairler ölsün
Pınarlardan içiyorum seni
İnce ve mavi bileklerinden
Kısrak memelerinin gürlüğünde
Sabah bahçelerinin serinliğinden

Kaç yaşıma gelirsem geleyim
Ölmem ben gencim uzun yıllar
Ayna gibi akan bir dere
Ve dibinde beyaz çakıllar

Yaşamım böyle çağlar gider
Cırcırböcekleri ormanlar ötesinde
Sarı kokusuyla harmanların
Ve düğenlerin ezip geçmesinde

Ayışığı uçuşsun gözlerinden
Teninden aklığı sabahların
Karanlık gecelerden çıktıkça
Güneşli bir çayırsın sen
Geçen gün bir kadın gördüm
Kucağında bir çocuk vardı
Yüzü kehribar rengindeydi
Ne oldu sana bebek dedim
Noldu da böyle zayıfladın
Çocuk yüzüme bakıp güldü
Geçen gün bir çocuk gördüm
Yüzü kehribar rengindeydi

Geçen gün bir gelin gördüm
Gelinin yüzü gül rengindeydi
Kocasının koluna asılarak gider
Ne oldu gelin sana dedim
Noldu da böyle güzelleştin
Gelin yüzüme bakıp güldü
Gözleri zeytin rengindeydi

Çok güvenme haline gelin dedim
Bir gün gelir sen de anlarsın
Dünya dediğin şeker şerbet
İçi başka dışı başkadır
Bir gün şu kadına dönersin
Dönersin de sonra ağlarsın
Çok güvenme haline gelin dedim

Geçen gün bir adam gördüm
Bir şeyden korkar gibiydi
Kim korkuttu adam seni dedim
Herif yüzüme bakıp güldü
Geçen gün bir adam gördüm

Dayanamıyorum onların haline
Yüreğime oklar saplanıyor
İstiyorum ki kadınlar her zaman
Vefalı iyi sıcak
Erkekler sağlam yapılı çalışkan
Çocuklar tosun gibi
İstiyorum ki pırıl pırıl olsun
Dünyamızın günleri
Ne çare evdeki hesap
Çarşıdakine uymuyor
İnsanlar bol bol laf ediyor ya
Yine de işlerine
Akıl fikir ermiyor

Bizim bir dünyamız var ki
İstesek güzel olur
Denize gisek balık gibi
Yumuşar kemiklerimiz
Güneşin altında otursak
Isınır dinleniriz
Bizimdir rüzgarı ağacı meyvesi
Bizimdir dostluğu kardeşliği sevdası
Ama biz insanoğulları
Babadan mirasa konmuşuz
Her gün bir taşını söker atarız
Hele bir işimize elversin
Tozu dumana katarız
Ama biz insanoğulları
Babadan mirasa konmuşuz
Hava bugün de bulutlu
Rüzgâr daha serin esecek
Bütün insanlar umutlu
Şairler mahzun gezecek

Yağmur yağacak ince
Muşambalı kızlar görülecek
Ağaçlara çocuklara gelince
Bir karış büyüyecek

Şairlerin ateşi âşıkların
Belki bin dereceye yükselecek
Cahil kızlar küçük kediler
Çocuklar üşüyecek

Bu şiiri yazan caddelerde
Seninle başbaşa yürüyecek
Gelip geçenler yağmur altında
Bu adam tek başına ne geziyor diyecek
Yapraklar yollara dökülecek
Evinizin önünde dolaşsam
Seni bulamazdım
Sen gözlerinde bahçeler olan
Şimdi evimdeki karım
Senin kadar güzel olsun çocuklarım

Gökyüzü bugün ne kadar da çok
Yıldızlarla dolu avuçların
Babalar evlerine mahçup döndü her akşam
Harp içinde
Anaların sütü kesildi
Çocuklar ağladı
Erkekler askere gitti
Kadınlar bir deri bir kemik
Harp içinde kızlar sarardı

Savaşanlardansa
Ancak bir hatıra kaldı
Şimdi tarlalarda güneş vardır
Karlar donmuştur otların uçlarında
Artık akşamları dinlenemem
Başım avuçlarında

İçi korku dolu kış gecesi
Hiç yatağın yok mu sıcak
Dağları dolduran kır çiçeği
Hangi rüzgarlar seni koklayacak

Saçlarımı kesip rüzgara ataçağım
Ta ki haber götürsün bir gün sana
İçimde bir şeytan var diyor ki
Aklına ne gelirse yapsana

Ben bu şiiri yazdım atlı talimde
Bulunduğum sehir İstanbul'du
Ağır ağır kar yağıyordu
Atımın yelesi bulut renginde
Senin dudakların pembe
Ellerin beyaz
Al tut ellerimi bebek
Tut biraz

Benim doğduğum köylerde
Ceviz ağaçları yoktu
Ben bu yüzden serinliğe hasretim
Okşa biraz

Benim doğduğum köylerde
Buğday tarlaları yoktu
Dağıt saçlarını bebek
Savur biraz

Benim doğduğum köyleri
Akşamları eşkıyalar basardı
Ben bu yüzden yalnızlığı hiç sevmem
Konuş biraz

Benim doğduğum köylerde
Kuzey rüzgârları eserdi
Ve bu yüzden dudaklarım çatlaktır
Öp biraz

Sen Türkiye gibi aydınlık ve güzelsin
Benim doğduğum köyler de güzeldi
Sen de anlat doğduğun yerleri
Anlat biraz
Neden kadınlar böyle sıcak
Neden kadınlar böyle taze
Yaz gelince basmalar giyerler
Sade

Ben yine çocukları severim
Bütün kadınlardan ziyade
Gözlerin gözlerime değince
Su katılıyor rakıya
Denizler açılıyor önümde

Üç çeşit deniz var bildiğim
Birincisi süt liman deniz
İlkgünün özenle okşadığı
Gökyüzüyle kaynaşan deniz

İkincisi dalgalı oynak
Bir kedi gibi önce sokularak
Sonra tozu dumana katan deniz
Balıklara beşik sallayan deniz

Üçüncüsü volkansı dağlar
Tüfek namlusundan menevişli
Baştan başa gövdesi köpek dişli
Kendi kendine savaşan deniz
Anadolu dağları gibi kıraç
Kış ortasında kurtlar gibi aç
Karanlığa uluyan deniz

Senin gözlerin de öyle uzak
Üç türlü denizde balkıyarak
Bütün yaşamımı alıp gitti
Türküler yitirdim dağlarda
Çiğdemleri rüzgar okşar ya
Sarkar ya söğütler ırmağa
Rakıya su katılır gibi
Gözlerin başlar yansımaya

Gözlerin gözlerime değince su katılıyor rakıya
Ülkeler de kadınlara benziyor
Başlıyor yansımaya

İşte güvercin kemikli kız
Koca Fransa Akdeniz
Ve Almanya ki lahana tütün
Sokakları kan kokarken bir gün
Gençliğimi orada bırakıp geldim
Oysa balık gibiydi Urzula Rayh
Bir sarı çiğdem gibi severdim
Bir yandan türkü söyler
Bir yandan yürür ağlıyarak
Sevdası rüzgâr gibi iter
Dere boyunca yalnayak

Nilüferler gibi solgun Ophelia
Yanaklarına yapışır saçları
Açılır etekleri suyun yüzünde
Seyrederdi söğüt ağaçları

İnsan kalbi o zamanlar da vardı
Daha küçüktü daha kırmızıydı ama şimdikinden
Kopardılar kalbini Ophelia'nın
Nilüferler gibi sarardı

Şimdi de kızlar sokaklarda
Minnacık eller ayaklar saçlar
Ama nerde onlar nerde Ophelia
Nerde evvel zaman içindeki aşklar

Sevdamız kayboldu zamanlarda
Dişi ceylânla erkek ceylân
Ayrı yönlere koşar gider
Bir sevişmek kaldı romanlarda
Evin önünde hark vardı
Harkın önünde alçacık köprü
Köprünün üstündeki çocuklar
Hayalet gibi bir kuş gördü

Eğilip baktık tahtalar arasından
Uzaklardan gelme bir garip kuş
Kuzgun gibibalıkcıl gibi birşey
Köprünün altına yorğun düşmüş

Kutuplarındenizlerinromanların
Sihrini taşıyordu
Biz ona bakıyorduk o bize
Korkusuyla karanlık ormanların

Kimimiz deynekle dürte dürte
Kimimizde kaynar su döktük
İşedik bir güzelce üstüne
Garip kuşu öldürdük

Yaralı bir gemi gibi yüze yüze
Köprünün dışına çıktı
Vura vura eğlendik
Attık birbirimize

Uzaklardan gelme garip kuş
Mürekkep rengi gözlerinle
Artık dünyamızı göremezsin
Bağrışmamız gitmez kulaklarına
Yaprakların arasında güneşe karşı
Çiftleşemezsin
Dişiysen yumurtlayamazsında

Böyle deyip kuşun dört yanında
Akşama kadar hora teptik
İnsan olduğumuzu iyice
Garip kuşa öğrettik
