Bin atlı akınlarda çocuklar gibi şendik
Bin atlı o gün dev gibi bir orduyu yendik

Haykırdı ak tolgalı beylerbeyi "ilerle"
Bir yaz günü geçtik tunadan kafilelerle

Şimşek gibi atıldık bir semte yedi koldan
Şimşek gibi Türk atlarının geçtiği yoldan

Bir gün yine doludizgin atlarımızla
Yerden yedi kat arşa kanatlandık o hızla

Cennette bu gün gülleri açmış görürüzde
Hala o kızıl hatıra gitmez gözümüzde

Bin atlı akınlarda çocuklar gibi şendik
Bin atlı o gün dev gibi bir orduyu yendik
Sana dün bir tepeden baktım aziz İstanbul
Görmedim gezmediğim sevmediğim hiçbir yer
Ömrüm oldukça gönül tahtına keyfince kurul
Sade bir semtini sevmek bile bir ömre değer

Nice revnaklı şehirler görünür dünyada
Lakin efsunlu güzellikleri sensin yaratan
Yaşamıştır derim en hoş ve uzun rüyada
Sende çok yıl yaşayan sende ölen sende yatan
Zil şal ve gül Bu bahçede raksın bütün hızı
Şevk akşamında Endülüs üç def'a kırmızı

Aşkın sihirli şarkısı yüzlerce dildedir
İspanya neşesiyle bu akşam bu zildedir

Yelpâze çevrilir gibi birden dönüşleri
İşveyle devriliş saçılış örtünüşleri

Her rengi istemez gözümüz şimdi aldadır
İspanya dalga dalga bu akşam bu şaldadır

Alnında halka halkadır âşüfte kâkülü
Göğsünde yosma Gırnata'nın en güzel gülü

Altın kadeh her elde güneş her gönüldedir
İspanya varlığıyle bu akşam bu güldedir

Raks ortasında bir durup oynar yürür gibi
Bir baş çevirmesiyle bakar öldürür gibi

Gül tenli kor dudaklı kömür gözlü sürmeli
Şeytan diyor ki sarmalı yüz kerre öpmeli

Gözler kamaştıran şala meftûm eden güle
Her kalbi dolduran zile her sîneden 'Ole'
Cânan aramızda bir adındı
Şîrin gibi hüsn ü âna unvan
Bir sahile hem şerefti hem şan
Çok kerre hayâlimizde cânan
Bir şi'ri hatırlatan kadındı

Doğmuştu içimde tâ derinden
Yıldızları mâvi bir semânın
Hazzıyla harâb idim edânın
Hâlâ mütehayyilim sadânın
Gönlümde kalan akislerinden

Mevsim iyi kâinât iyiydi
Yıldızlar o yanda biz bu yanda
Hulyâ gibi hoş geçen zamanda
Sandım ki güzelliğin cihanda
Bir saltanatın güzelliğiydi

İstanbul'un öyledir bahârı
Bir aşk oluverdi âşinâlık
Aylarca hayâl içinde kaldık
Zannımca Erenköyü'nde artık
Görmez felek öyle bir bahârı
Günler kısaldı Kanlıca'nın ihtiyarları
Bir bir hatırlamakta geçen sonbalarları

Yalnız bu semti sevmek için ömrümüz kısa
Yazlar yavaşça bitmese günler kısalmasa

İçtik bu nadir içki'yi yıllarca kanmadık
Bir böyle zevke tek bir ömür yetmiyor yazık

Ölmek kaderde var bize ürküntü vermiyor
Lakin vatandan ayrılışın ıztırabı zor

Hiç dönmemek ölüm gecesinden bu sahile
Bitmez bir özleyiştir ölümden beter bile
Rüya gibi bir yazdı Yarattın hevesinle
Her anını her rengini her şiirini hazdan
Hala doludur bahçeler en tatlı sesinle
Bir gün bir uzak hatıra özlersen o yazdan

Körfezdeki dalgın suya bir bak göreceksin
Geçmiş gecelerden biri durmakta derinden
Mehtap iri güller ve senin en güzel aksin
Velhasıl o rüya duruyor yerli yerinde
Hicran gün ortasında öten bir horoz gibi
Seslendi pek vakitsiz İçim yandı ansızın

Mazi yosunla örtülü bir göl ki yok gibi
Mevsim serin ve bahçede yaprak yığın yığın

Hicran gün ortasında neden böyle seslenir
Birden hatırlatır unutan kalbe sevgiyi

Keskin bir özleyişle hayal ettiren nedir
Bir devre varsa insanın ömründe en iyi

Ey sevgi anladım bu uzakta seda ile
Ömrün yegâne lezzetidir hatıran bile
Kalbim yine üzgün seni andım da derinden
Geçtim yine dün eski hazan bahçelerinden
Yorgun ve kırılmış gibi en ince yerinden
Geçtim yine dün eski hazan bahçelerinden

Senden boşalan bağrıma gözyaşları dolmuş
Gördüm ki yazın bastığımız otları solmuş
Son demde bu mevsim gibi benzimde kül olmuş
Geçtim yine dün eski hazan bahçelerinden
Mehlika Sultan'a aşık yedi genç
Gece şehrin kapısından çıktı
Mehlika Sultan'a aşık yedi genç
Kara sevdalı birer aşıktı

Bir hayalet gibi dünya güzeli
Girdiğinden beri rü'yalarına
Hepsi meşhur o muamma güzeli
Gittiler görmeye Kaf dağlarına

Hepsi sırtında aba günlerce
Gittiler içleri hicranla dolu
Her günün ufkunu sardıkça gece
Dediler ''Belki bu son akşamdır''

Bu emel gurbetinin yoktur ucu
Daima yollar uzar kalp üzülür
Ömrü oldukça yürür her yolcu
Varmadan menzile bir yerde ölür

Mehlika'nın kara sevdalıları
Vardılar cikrigi yok bir kuyuya
Mehlika'nın kara sevdalıları
Baktılar korkulu gözlerle suya

Gördüler ''Aynada bir gizli cihan
Ufku çepçevre ölüm servileri''
Sandılar doğdu içinden bir an
O uzun gözlu uzun saçlı peri

Bu hazin yolcuların en küçüğü
Bir zaman baktı o viran kuyuya
Ve neden sonra gümüş bir yüzüğü
Parmağından sıyırıp attı suya

Su çekilmiş gibi rü'ya oldu
Erdiler yolculuğun son demine
Bir hayal alemi peyda oldu
Göçtüler hep o hayal alemine

Mehlika Sultan'a aşık yedi genç
Seneler geçti henüz gelmediler
Mehlika Sultan'a aşık yedi genç
Oradan gelmeyecekmiş dediler
Bizdik o hücumun bütün aşkıyle kanatlı
Bizdik o sabah ilk atılan safta yüz atlı

Uçtuk Mohaç ufkunda görünmek hevesiyle
Canlandı o meşhur ova at kişnemesiyle

Fethin daha bir ülkeyi parlattığı gündü
Biz uğruna can verdiğimiz yerde göründü

Gül yüzlü bir afetti ki her pusesi lale
Girdik zaferin koynuna kandık o visale

Dünyaya veda ettik atıldık dolu dizgin
En son koşumuzdur bu Asırlarca bilinsin

Bir bir açılırken göğe son def'a yarıştık
Allaha giden yolda meleklerle karıştık

Geçtik hepimiz dört nala cennet kapısından
Gördük ebedi cedleri bir anda yakından

Bir bahçedeyiz şimdi şehitlerle beraber
Bizler gibi ölmüş o yiğitlerle beraber

Lakin kalacak doğduğumuz toprağa bizden
Şimşek gibi bir hatıra nal seslerimizden
