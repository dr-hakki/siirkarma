Bu toprakta kalır adın
Tohumların arasında
Yeşilinde tarlaların
Başakların sarısında

Yıllar geçse de aradan
Kopar gelir ırmaklardan
Işır yine kurşunlanan
Dostlarının yarasında

Günü gelir dağa çıkar
Yıldızlardan şiir çeker
Kanımızı siler yıkar
Suların en durusunda

Bir annedir bir kardeştir
Ovalarda bir ateştir
Sırasında hayat verir
Ölüm saçar sırasında

Bayrak olur bize yarın
Rüzgarıyla ilkbaharın
Dalgalanır genç kızların
Gözlerinin karasında
Aferin virgül sana sansara dikkat
Bekçi gibi düdüğünü uzaktan çalıyor
Uzaktan çiftliğe bir ölüm çiziyor
Çiziyor bir mezar kazıcısı ibikten
Taşları tavuk tüyü orduları ibikten
Bir manga sansar almış kümesi kaçır
Çünkü aydede sansarı sevmiyor

Virgül sana aferin bence çok önemlisin
Belki nokta değilsin ama virgülsün
Ödevimin sonuna nokta koyarım
Sansarın boynuna ben silgi astım
Silsin diye burnuyla pençerelerini
Sen çok cesursun virgül saklanmıyorsun
Çünkü silgilerden hiç korkmuyorsun

Sana aferin virgül silgi sansarı sildi
Bütün düşmanlar öldü silgi de öldü
Piliçler geri dönsün çiftçinin yatağından
Tirenle geri dönsün ördek şeftiren olsun
Tavuklar bando çalsın horoz da teftiş etsin
Kazlar madalya versin sana virgül aferin
Çünkü sansara bile meydan okudun

Mor bir kalem gelecek siz hepiniz uyurken
Düşmanlar öldü diye mışıl mışıl uyurken
Bir denizi kümesin duvarına çizecek
Ben boğulunca defterler üzülecek
Öğretmenime kızdım kıskansın seni nokta
Sana nişan takmadım ama gücenme virgül
Çünkü bu şiirim virgülle bitecek
Düşersem boğulur muyum içine
Akvaryumun o uysal denizine
Sevinmekten kızarınca gözlerim
Kavanozun batık güvertesine

Belki geçer mi ağzımdan balıklar
Üçer santimlik kırmızı balıklar
Akşamları yenilenince suyu
Her akşam ölümüm yenilenince

Haydin tavşanlar beyaz marangozlar
Siz de kuzucuklar bilmeyen yüzme
İndiğim o bulanık göğe gelin
Kaçak öğrenciyi tüyle örtmeye
Bir kardan adam yapar seni
kutuptaki arkadaşım
biraz güç de olsa havaya kaldırır
ve göğe fırlatmayı becerir

Güney kutbundan atılan adam
burada kar olarak düşer
onun beynini gezen üzgünlük
benim burnumun ucuna düşer
Yürürken o bakışını bırakma
kasketin gibi kendine ekle onu

Dağılan bir kuş kanadı gibi
sarsın alnının arkasını

Patikalarda büyüyen hışırtılar gibi
yüreğinde büyüt onu

Ayın savurduğu sessizlik gibi
içine savur onu

Tut elinden o bakışını

Çeşmeye götür
su içir ona

Çıkınını aç
peynir ver ona

Dağlara taşı
rüzgarı göster ona

Yaşarken o bakışını bırakma

Yılların hazinesi gibi
öfkenin sandığında sakla onu
Ben sana teşekkür ederim beni sen öptün
Ben uyurken benim alnımdan beni sen öptün
Serinlik vurdu korulara canlandı serçelerim
Sen mavi bir tilkiydin binmiştin mavi ata
Ben belki dün ölmüştüm belki de geçen hafta

Sen bana çok güzeldin senin ayakların da
Sevda değildi bu
Sanki bir düştü
Sürecek diyordum
Sonsuza kadar

Takvim yaprağına
Ayrılık düştü
Aramıza girdi
Bu kara duvar

Beni bekledinse
Yağmurda karda
Beni bekledinse
Deli rüzgarda
Beni bekledinse
Yorgun yıllarda
Susuz yüreğimde
Çiçekler açar

Yüzün ay ışığı vuran bir koydu
Saçların gecede saman yoluydu
İçin güneşlerle dolu doluydu
Önce gözlerine gelirdi bahar

Beni bekledinse
Yağmurda karda
Beni bekledinse
Deli rüzgarda
Beni bekledinse
Yorgun yıllarda
Susuz yüreğimde çiçekler açar
Çorak yüreğimde çiçekler açar
Gökyüzü ayaklarımın ucundan başlıyor
Köpeklerin bakışlarında birer keman tadı
Avcılar ve kuşlar avdan dönüyor
Zaten her yanda hüzün görülür
Uzakta çocuklar kayıyorsa
Kızaklar tahtadan yapılmışsa
Kar dinmişse avdan dönüyorsa avcılar
İnsan anlamışsa ansızın başladığını
Gökyüzünün ayaklarının ucunda

Kuş tüyleriyle kaplıdır burunları
Birer sirk emeklisine benzeyen avcıların
Soluk alır tüy verirler yorulunca
Yürekleri birleşir geniş bir av ülkesi olur
İçinde tazılar yaban ördeklerini
Çantalı okullular kar tanelerini avlar
Norveç'in nüfusunu bilir de okullular
Karın nüfusunu bilmezler nedense
Zaten her zaman hüzün bulunur biraz
Norveç'den söz açan şiirlerde

Gökyüzü ayaklarımın ucundan başlıyor
Ağzımın kemiğinde dağınık bir şiir tadı
Gürgenler ve kayınlar avdan dönüyor
Sırtsız atmacalar çizerdim şimdi
Bir kayığın yelkeni geçseydi elime
Unutmazdım yelkenin bir köşesine
Tabut başlı bir avcı yerleştirirdim

İçime çektiğim hava değil gökyüzüdür
Kararmaya durdu mu ortalıklar
Büyük mor bir ışık yalın kat yüreğinde
Oysa birçokları yalnız gecede
Yaşar en ışıksız yerini bölünerek
Unuttuğu bir şey vardır başkalarının
Oysa bir yerlerde hepsini duyar
Üşür gecelerden bir ince yürek

Ama dağ başında bir yalnız diken
Ama tepelerde iri bir rüzgar
Yaşamazlar birçokları gecede
Karanlık gölgeler düşer yollara
Sonra geçip bütün korkulardan karanlıklardan
Yiğitçe karşı koyar da bir ince yürek
Yansıyan duru ışıklar gibi iyimserliği
Geçer uzak güneşlerden sulardan
Geceleyin karanlıkta
Suya attım ben sesimi
Türkü oldu birdenbire
Denizinden geçen gemi

Geceleyin karanlıkta
Gülümsedim buluta ben
Saçlarına düşen yağmur
Gökkuşağı oldu birden

Geceleyin karanlıkta
Yıldız tuttum gök içinde
Işığını sana vurdu
Bir gül açtı yüreğinde
