

Ben dünyaya bir idare lambası altında geldim
Yeryüzü Birinci Dünya Harbi'ni yaşıyordu
Başımın üstünde mendil boyunda bulutlar vardı

Yunan Harbi'nde yanan şehirlerimizi bir dağdan seyrettim
O çadır çadır insanları askerleri esirleri
Arkalarında bir gömlekle kaçan halkımızı
İlk topu ilk tayyareyi gördüm
Anam kardeşim ve ben ayaktaydık
Kapanık dükkânlarıyla çarşılarımıza yağmur yağıyordu

Her sınıf insanıyla şehrim dağlara taşınmıştı

O yangından nehirlerimiz dağlarımız ve çeşmelerimiz kurtuldular

Yanmış ve yakılmış şehrimize bir akşamüzeri askerlerimiz girdi
Kursaklarında bir parça ekmekle insanlar ayaktaydı
O gün dünyayı ve insanları tanıdım
O gün ayağımın dibindeki şehirden ağlamayı öğrendim
Yavaş sessiz senin buyruğunda toplanır altın yavaş sessiz
Yavaş sessiz senin buyruğunda dağılır buğday yavaş sessiz
Yavaş sessiz senin buyruğunda bölünür halkın ekmeği

Seninle hızla kararır bozulur ipek seninle hızla
Hızla düğümlenir bulanır su seninle
Körlenir seninle hızla emeğin tarihi

Ve seninle yavaş yavaş çıkar bakıra kuvarsa tunca yavaş yavaş
Acının uzun uzun yazılan adı
ey güzel harf güzel kağıt güzel kalem

sana nehirlerden rüzgarlardan söz ediyorum
benim için nehirleri eğitsu yolları aç
ben ki daha ağzı lekeli bir çocukken
yürürken gördüm bir gün nehirleri
nehirlerin rüzgarların sözü yaşar

ben ağzının yaprağıyımbir yere yaz bunu

ey güzel el yazısı güzel mürekkep güzel uç

beni küçük su birikintileri büyüttü
beni anlamak için su birikintilerine sor
su unutmazdaireler çizerek dikkatle çalışır
benim için yapraklar toplayatağını lekele

ben bu akşam doğruyumkarıştır saçlarımı
Karanfil

Adın her sabah uyandığımız gökyüzünün yerini aldı
Hangi su olursa olsun
Yeşil sen bakınca
Her gün sen baktıktan sonra
Bu kadar güzel
Bu gökyüzü

Fesleğen

Sen varken karanlık bilmez
Hiçbir su
Hiçbir su
Kaybolmaz

Sarı Çiğdem

İlk biz geldik dünyaya
Gelir gelmez
Sevmeyi çalışmayı öğrendik
Bir gün yası öğreneceğimizi
Hiç bilmiyorduk

Defne

Kimse ölümü övemez
Seni gördükten sonra
Kulluğu
Savaşı
Güzel gösteremez

Lale

Yalan Ayvaz'ın laleyi sevmediği
Doğru değil sonra
İlk defa çiğdemin gördüğü dünyayı
İlk Ayvaz geldi
Bu manzara
Ona bakarak geldi
Hep ona bakarak geldik

Köroğlu
Bir yalnız
Gökyüzünün sözlüğünde
Sessiz sedasız yaşayan bir ayrık otuydu Orta Anadolu’da
Kıtlıktan önce
En küçük bir şeyden coşardı
Mesela bir kuş uçmasın Kızılırmak ‘a doğru
Köklerine su yürümüş gibi sevinirdi
Bir bulut geçsin üstünden
Ayrılıktan çıkardı
Dünyayı derdi dünyayı
Hiçbir şeylere değişmem

Şimdi yaşamak istemiyor
Sen varken kötü diye birşey bilmiyorduk
Mutsuzluklarbu karalar yaşamda yoktu
Sensiz karanlığın çizgisine koymuşlar umudu
Sensiz esenliğimizin üstünü çizmişler
Nicedir bir pencereden deniz güzel değil
Nicedir ışımayan insanlığımız sensizliğimizden

Sen gel bizi yeni vakitlere çıkar
şiir bir tuğlacının düşürdüğü tuğlanın yere düşmesinde değil havada asılı kalmasındadır
Geceye hey dedim Bir bulut beyaz aydınlık
geçiyor ve ben görüyorum Belki yalnızlık

Kâğıt gibi bir kadın sana bakıp gülüyor
Demek sen daha güzelsin gökyüzünden artık

Sokakları bembeyaz evleri geçiyorum
Bir koşu bir rüzgârı alıyorum Karanlık

Bir kenttesin ve var ta ne zamanlardan beri
O zamandan trenler evler geçiyor Kapanık

Aşkın ki hiç durup dinlenmek nedir bilmiyor
Aşkın ki anlatılamaz ihtiyar ve yıkık

Nice nice yaşamalara açılmışsındır
Nice yaşamalar ki kalmıştır yarım buruk

İşte Adakale Sokağındayım ve birden
Benim işte dünya kadar güzel ağzın artık

Durup bir yıkık aşk dedim İlhan Berk bir yıkık
aşk Şimdi o şiirlerde senden kalan ancak
Ben böyle bir deniz görmedim ne kadar seni düşündüm
Gittim ne kadar bilmezsiniz ne türlü karanlık
Baktım ki biri yok o kentlerin hiç olmamışlar gördüm
S bir kadın balkonunda baksam ne zaman olurdu
E sesinde yüzlerce trenler yürüdü Galile'de
Sizi bilmem ben galiba olmadım o dünyalarda
Salt bir it karalık akşam üstü denizlere doğru
Durmuş nasıl bu gökle bu yalnızlıklar yaşamada
Ne yaşanmışsa görmemişiz yaşanmış o kentlerde
Gittik gittik bizi bu surlar tuttu böyle kaldık
Böyle güneşlere bayılıyorum çok güneşlere
Hafif otlar yürüyor evlere pis İstanbul'lara
Şey ile şeysiz geçiyorum o kapanık güneşlerde
Siz bir durma benim karanlığımı yadsıyorsunuz
Sokağa çıkmayın diyorum çıkmayın duymuyor musunuz
Benimle gelen o büyük sıkıntıdan gelenlerdi
Ta Galile içlerinden yürüyerek gelmişlerdi
Biriniz beni görmediniz ne kadar bağırdımsa
Denizler baktığın tüm o denizler gösterdi bana
Bir yalnızlık yeryüzündeki kapılar bir o gördüm


Sunu

Ben bütün çizgilerde oldum bütün o çizgilerde
Her sefer böyle geldi vurdu yaşamama bir deniz
Aldı bir yaşamadan bir yaşamaya kodu nasıl
Al bir çocuk vardı o korkularda o gecelerde
Büyük ulu sular yudu beni çokum artık nasıl
Bir deniz size de gelir vurur elbet anlarsınız
Ben senin krallığın ülkene yetiştim
Kaldım gölge tanımayan güzelliğinle
Her sabah büyüten denizimizi böyle
Gülüşlerindi o ülkede bilmez miyim
Sen o çıktığım sularsınzencim benim
Denize bakan evler gibiydim seninle
Dur geliyorum ellerin ne güzel öyle
Beni şey et gülüşlerini bekleyeyim

Sen gittiğim o ülkesin varılmıyorsun
Vurmuş sonrasız nasıl en güzel sulara
Güzelliğin balıkları gibi İstanbulun

Şimdi her yerde ne güzeldiniz o kalmış
Yankımış denizlere öbür kadınlara
Dünyada sizinle İstanbul olmak varmış
Ben uyandım bir aşk demekti bu dünyada
-Sesin bir gülü bırakmak gibi bir şeydi
Karaydım kağıt gibiydim yaşamalarda
Adım görseniz her gün o denizlerdeydi
Bin yıl bir M sesiydim aşağı Mısır'da

Ben vurdum sevilere belli değil miydi
Bin yıl seni açtım işte yalnızlığımda
Ne zaman aydınlığında adım geçti miydi
Bir aşk demekti bu dünyada

Bir zamanlar yalnızlık güzeldi Mısır'da
Seninle yepyeni bir göktü gidilirdi
Baktım mı büyürdü bir zambaktı anımda
Şimdi bir gölgedir uzar ovalarımda
Böyle uyanırdım ya uyanmak değildi
Bir aşk demekti bu dünyada

Denizde boğulan o ilk Fenikelilerdendi

Vergi memurluğu yapardı ve köpekler saldırırdı hep

Babası barbar akınlarını durdurmuştu

Kırlangıcın geveze bir kuş olduğunu ilk ondan duyduk

Ben o zamanlar çocuktum ve çok fakirdim
 Adaçaylarımızı söylemiş miydik
Üç kişi bir köşede oturmuş ağ yamıyordu
Kimimiz aznif oynuyor cıgara üstüne cıgara
yakıyordu kimimiz Sanki dünya durmuştu
öyle dalmış gitmiştik Kendi kendimizdik
Bir sürü kırlangıç dışarda camlara vuruyordu
Birden bir ses yüzüne karışmış bıyıkları
-Deniz çekildi dedi Hepimize tutup
denizde gezdirdiği gözlerini Büyük
bir boşluk bırakıp sonra da arkasında
Kalktı
Biz işte o zaman gördük onu
ve çekilen denizi
O zaman çıktık kendimizden

Dışarda bir dilim ekmek gibiydi gök
Doğabilim

Bitkileri öğreniyorumOtları çiçekleri
Bir taflanı alıyorumTaflan bu diyorum

Başlıyorum incelemeye tutup iki ucundan
Bir pelin yaprağını koparıyorum sonra

Özsuyu çıkıyor elimeBir dalı kanırtıyorum
YinindenUzun incecik bir söğüt dalını

Damarlarını sayıyorum  bir suya bırakıyorum
Dünyanın en güzel yeşili o zaman anlıyorum

Böyle bütün gün dolaşıp duruyorum
Sonra birden kağıda kaleme sarılıyorum
İzmir'e götürüyorum bir gülü
Sarı bir gülü
-Bu cadde nereye çıkıyor
Bir güle bakıp böyle diyorum
Bir buğday büyüyorsa şimdi Türkiye'de
Yeminle aşkla büyüyor
Yeminle lavanta çiçekleri haşhaşlar kekikler aşkla büyüyor
Koyunlar keçiler sığırlar
Mısır pirinç yulaf
Aşkla büyüyor dünyada
Binlerce senedir nehirler dünyayı görmeye çıkarlar
Binlerce senedir böyle öğrendik dünyanın birçok yerinde akan
ırmakları büyüyen bitkileri
Bazı yosunlarla bazı eğreltiotlarıyla bazı balıklarla konuştum
Dünyayı görmeyen kalmamış
Şimdi güneyde bir yonca büyüyorsa benim gibi
Daha iyi bir hayat için büyüyor
Gelincikler köklerimin yanısıra onun için büyüyor
Pamuklar daha beyaz açıyorlarsa
Sebep aynı
Ben bütün ormanları düşünerek büyürüm
Bütün ormanları düşünerek büyürler
Benim gibi bütün ormanlar Türkiye'de
Öyle bir vaktine eriştik ki dünyanın
Şimdi kimse kimseden daha az sevmiyor dünyayı
Ben İngiltere'deki ormanlardan nehirlerden ovalardan daha az
sevmiyorum yaşamayı
Amerika'dakilerden daha az sevmiyorum
Burada pamuklar su içindeki pirinçler tütünler daha az
sevmiyor
Şimdi sarmaşıklar şimdi asmalar şimdi fasulyeler birbirlerine
daha sarılarak büyüyorlar
Şimdi stepler dağlar yalnızlıklarını sevmiyorlar
Şimdi dünyada yalnızlığı kimse sevmiyor
Şimdi İran'da şimdi Mısır'da şimdi Sudan'da ormanlar niçin
büyüdüklerini biliyorlar
Şimdi petrol damarları niçin aktıklarını biliyor
Şimdi her şey dünyada niçin yaşadığını biliyor
Bir zevk duyulmaz oldu buranın rüzgârlarından
Hayat soldu bir günün enginlerinde yine
Selâm Sonsuzların yorgun gönüllerine
Selâm Güneşi içeren çocukların diyarından 

Bir ateş yakalım ki geçmesin hatta bir an
Ve sussun kurtlar kuşlar bir gök gürültüsüyle
Bir ateş yakalım ki tutuşsun gökler bile
Ve Güneş içilsin o gün kızıl çanaklardan 

Varsın eskisin sesim kaybetsin ahengini
Geceler kıskanmasın aydınlığa süsünü
Donatsın sonsuzluklar gibi gurubun rengini
Söylesin ve uzaklar baharın türküsünü

Neler neler beklenmez nihayetsiz bir yerden
Güneşi içelim mor şafaklar gecesinden
Selâm Sonsuzluklara hasretli gönüllerden
Selâm güneşi göğü yakanlar bahçesinde 
Küçüğüm bu senin sesin güzel ırmak
Önce rüzgârın öptüğü sonra benim öptüğüm
Bu bitmemiş şiirler senin ayakbileklerin
Soluğun kokun karnın gölgeli gözlerin
Bu böyle çözülü göğsün enine boyuna dudakların
Sabahlara kadar ki büyük gözlerin böyle
Bu dal gibiliğin saçların kırmızı ağzın
Bu üstünde onca seviştiğimiz yatak sonra
Sonra bu benim anı artığı eski yüzüm
Tüylerin tay boynun küçücük çocuk ellerin
Böyle yukarıdan aşağı gidiyorum seni
Karışıyor korkunç ellerimiz ayaklarımız

Güzel
Irmak
Manzara uyanır doğrular kendini
Neden sonra gökyüzü gelir

Aynasını tutar
Bir resimde bağdaş kurmuş oturuyor Hacı Bektaş Veli Evi gibi
yeryüzü

Bir bulut düşürmüş başını duruyor Onunla gidip gelen Uzakta
bellibelirsiz

Beyaz uzun kavuğu Demek ki güneş var

Kucağına almış bir ceylanı bir aslanı Duruyorlar Üç kişiler

Hayvanları mı severdi Hacı Bektaş Veli Bilmiyoruz Ama açıktı
hep evinin kapısı

Çizgili mintanı Yalın Düz Ta bileklerine değin uzuyor uzayıp
orda kalıyor

Yüzü Uzun yüzü Sakallı virdi okur gibi de önüne bakıyor

Delik değil kulağı ve halkasız

Yanında yeryüzü Ağaçlar sular gök Her sabah okuduğu
Bir Çin erkeni yaşadığım evin üstündeki gök
Hey sıkıntının pencereleri Beyazsakal Sığınaklara girin

Benim ülkemin güney sınırına yakın bir deniz sık sık kabarmakta

Ölüyor musunuz büyüyorum
Sabahın kuyruğunda sizi bekliyorum

İyi dedim az sonra sevgiye girdik Kırmızı rüzgârın elleri
Çoğu dukası beyaz

Hey yağmur Doğa hey Girin sığınaklarınıza

Baskıyı yazacağım
My love is like a red red rose (eecummings)

Kırmızı kırmızı bir güldür aşkım
İnce yüzünüzde Kırmızı Korkunç

Kor sevişmemizden deli bir yalım
Koyuna sevdanın Kırmızı Korkunç

Karanlık büyür büyür benim aşkım
Gecenizde sizin Kırmızı Korkunç

Vücudunuza ağzınıza iner
Gezer etinizi Kırmızı Korkunç

Kalır bir gün bir krallık olduğu
Güzelliğinizin Kırmızı Korkunç
Her şey bir gece içinde oldu
Sabahleyin her şey tamamdı

Bu gördüğünüz gökyüzü
İlk defa gelip yerini aldı

Gökyüzünün gelmesiyleydi
Dünyada büyük bir değişiklik oldu

Mesela ovalar daha o gün
Yalnızlıklarını unutuverdiler

Bu şimdi elsiz ayaksız gibi duran gece
O zaman ağaca yürüyen bir su gibi geliyordu

Gökyüzünün hemen arkasındandı
Denizleri gördük

Baktım bir kuş ilk defa keyifli keyifli
Baktım uçuyordu

Akşama doğruydu
Bitkilerle hayvanlarla merhabalaştık

Her şey yaşamaya hazırlanıyordu
Her şey gelir gelmez hayatlarını

Himalaya'lar Ant'lar Erciyeş'ler
Bir daha kımıldamamak üzere yerleşiyorlardı

Herkes aklından geçirdiği kadar bir yeri
Dünyada kolayca bulmuştu

Gökyüzünde yerde
Her ağacın her taşın bir yeri vardı

Hatırlarım küçük kirli bir bulut
Durmuş olup bitenleri seyrediyordu

Dünyaya niçin bu kadar geç geldiğini
Elinde olsa tutup soracaktı

Şimdi bu geceyi bu yıldızları fevkalade buluyorsunuz ama
Bu hiç de kolay olmadı

En başta başı boş atlar gibiydi nehirler
Bu şiire girmeden önce

Her şey yerini alıyordu sırası geldikçe
İlhan Berk bütün bunları görüyordu
