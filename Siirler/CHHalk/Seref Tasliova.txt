Bu günlerde bir bulut var üstümde
Bunu dağıtacak yel ver Allah'ım
Kötülükler bütün benim kastımda
Üstümden atmağa el ver Allah'ım
Oğluma terbiye kızıma iffet
Milletime refah yurduma kısmet
Gençliğime saygı hocama şefkat
İhtiyacımız çok bol ver Allah'ım
Ağaç gibi meyva versin bağımız
İyiliğe doğru gitsin çağımız
Erimesin yürekteki yağımız
Huzur çanağında bal ver Allah'ım
Dünyada kalacak dünyanın malı
Ancak terbiyedir nakışlı halı
Yeni dizi tutan çocuk misali
Öz Türkçe konuşan dil ver Allah'ım
Kendi varlığındır cihan aşkına
Yarattığın bunca insan aşkına
Zebur Tevrat İncil Kur'an aşkına
İslam'a gerçekçi yol ver Allah'ım
Ağladı bacılar dertli analar
çok geline siyah oldu kınalar
Her şeyi götürsün geçmiş seneler
Hayırlı uğurlu yıl ver Allah'ım
Şeref der ki gönül eylemek için
Millete muhabbet paylamak için
Dilimde türkümüz söylemek için
Sazıma da üç beş tel ver Allah'ım
Buğday tenli kalem kaşlı gül yüzlü
Sen ne güzel cansın Asyalı güzel
Hoş bakışlı tatlı dilli tok sözlü
Çok nazik insansın Asyalı güzel
Aynı çizgideniz ötemiz birdir
Vatanım Türkiye kıtamız birdir
Belki ecdadımız atamız birdir
Damarımda kansın Asyalı güzel
Örnek alsın Avrupa’nın her yanı
Ey bizim kıtanın kibar insanı
Sendeki güzellik cennet nişanı
Hûrisin gılmansın Asyalı güzel
Rengarenk giyinmiş çiçek gibisin
Ak benizli salma saçak gibisin
Bakışınla keskin bıçak gibisin
Tahtında sultansın Asyalı güzel
Uzaklardan size geldim ben garip
Singapur’da hava sıcak sen garip
Gülüşün hoş bakış baygın yön garip
Bir ürkek ceylansın Asyalı güzel
Japon mu Tayvan mı Malezyalı mı
Singapurlu Hintli yoksa Çinli’mi
Dilin bilmem anlatamam hâlimi
Şensin mihribansın Asyalı güzel
ŞEREF Singapur’u dolandım gezdim
Gönül eleğinden eledim süzdüm
Türküler söyledim şiirler yazdım
Dilime destansın Asyalı güzel
Ben bir şeyda bülbül gibi güldür figanım benim
Dilerse dosta fedadır can ile cananım benim
Bu sevdanın düşkünüyüm yıllar yılı ağlarım
Mecnun gibi Sahralarda çöldür mekanım benim
Ah ederim gece gündüz feryadım dilimdedir
Aşıklığı tanıtırım sanatım alemdedir
Bu gönlümün dert ortağı bir sazım elimdedir
Her zaman kuruludur meclis divanım benim
Adıma Şeref demişler künyedeki bu yazı
Dergahına çevirmişim gönül içimde güzü
Kazamıza Çıldır derler köyümüze Gülyüzü
Her tarafı dolaşırım Kars'tır vatanım benim
Bin dokuz yüz otuz sekiz
Nisan doğum ayım benim
Taşlıova soy adımız
Salihgiller soyum benim
Doğuda Serhat Kars ili
Meşhurdur Çıldır’ın gölü
Tabiat nakışlı halı
Gülyüzüdür köyüm benim
Anam Nergiz babam Hacı
Üç kardeşiz iki bacı
Şeref der konuşmam acı
Yumuşaktır huyum benim
Biri bülbül oldu birisi güldür
Biri Anadolu Biri Atatürk
Biri sevgilidir biri güzeldir
Biri Anadolu Biri Atatürk
Biri arı oldu birisi kovan
Biri yaralının derdine derman
Biri büyük asker büyük kumandan
Biri Anadolu Biri Atatürk
Biri örnek oldu bütün cihana
Biri Türk milleti adına ana
Biri can adadı nazlı vatana
Biri Anadolu Biri Atatürk
Biri kucaklayan birisi saran
Biri aranılan birisi soran
Biri kurtarılan biri kurtaran
Biri Anadolu Biri Atatürk
Biri savaş yaptı bizi kurtardı
Biri bin bir türlü meyveler verdi
Biri üzerine bir devlet kurdu
Biri Anadolu Biri Atatürk
Biri bize kurdu cumhuriyeti
Biri ecdadımın yurdu cenneti
Biri bize verdi bu hürriyeti
Biri Anadolu Biri Atatürk
Biri insanlığa örnekler katar
Biri bu ŞEREF’in kalbinde atar
Biri birisinin bağrında yatar
Biri Anadolu Biri Atatürk
Serin yaylarının yeşil koynunda
Yellerinde güzellik var Çıldır'ın
Bir yanı dağ bir yanı bağ boynunda
Güllerinde güzellik var Çıldır'ın
Meşhurdur yiğidi koçağı merdi
Aslanlar ülkesi Şahinler yurdu
Alpaslan ilk burda karargah kurdu
Yıllarında güzellik var Çıldır'ın
Eski bir eyalet (Sancak) yılları vardır
Dağlarında koyun malları vardır
Bozulmayan erkan yolları vardır
Ellerinde güzellik var Çıldır'ın
Kısır Dağı hafif sisli görünür
Halkı gayet ağır uslu görünür
Kışın buzlu yazın süslü görünür
Göllerinde güzellik var Çldır'ın
Her taşında bir şehidin kanı var
Dilden dile destanı var şanı var
Hanedandır her tarafta ünün var
Hallerinde güzellik var Çıldır'ın
Köylere gidersen hürmet görürsün
Açık mutfak hoş ganimet görürsün
Milletinde çok nezaket görürsün
Dillerinde güzellik var Çıldır'ın
Vatanı herkesin Cennet otağı
Yazın çiçek kokar dağı toprağı
Meşhurdur Peynirli kaymağı yağı
Ballarında güzellik var Çıldır'ın
Yüz yıl ömrüm olsa öysem vatanım
Belki bitiremem kalır çok yanın
Aşıkım vatana kurbandır canım
Yollarında güzellik var Çıldır'ın
Aşık Şenlik burda doğmuş şan vermiş
Urfani yar diye boynunu burmuş
Şeref almış sazı çok meydan kurmuş
Tellerinde güzellik var Çıldır'ın
El çek tabip el çek dertli sinemden
Sen benim derdime çare bilmezsin
Sen nasıl tabipsin yoktur ilacın
Yaram içerdedir sarabilmezsin
Düştü gel
Atlandı gel düştü gel
İyi günüm iyi dosta
Kötü günüm düştü gel
Yıkılsın feleğin taç ile tahtı
Öyle bir ok vurdu hicranım aktı
O yar de vermişti ikrarı ahtı
O ki ikrarında durabilmezsin
Göze de
Balık oynar gözede
Sana da kurban canım
Seni gören göze de
İrfani'yim başa gelmez sözlerim
Kalem alır kağıt üste izlerim
Ne durursun ağlasana gözlerim
Bir daha o yari görebilmezsin
Su da yandı
Sel bastı su dayandı
Üstüme su serptiler
Tutuştu su da yandı
Güneş Atlantik’i aştı
Galler’de akşam üzeri
Türkiye’m yâdıma düştü
Galler’de akşam üzeri
Ben bir festivale geldim
Dört bir yana örnek oldum
Herkes gitti yalnız kaldım
Galler’de akşam üzeri
Buranın halini bilmem
Konuşan dilini bilmem
Gidecek yolunu bilmem
Galler’de akşam üzeri
Gelip geçenden sorarım
Türkçe konuşan ararım
Bir şato var bir ben varım
Galler’de akşam üzeri
Efkarlandım çaldım sazı
Yüreğime düştü sızı
Yaş akıttım bazı bazı
Galler’de akşam üzeri
Gurbete düşen insanlar
Garibin halinden anlar
Kayıp olmuş nice canlar
Galler’de akşam üzeri
ŞEREF der ki halim yaman
Dağ gibi başımda duman
Atlantik’te durmuş zaman
Galler’de akşam üzeri
 Temmuz  “International Story Telling Festival” St Donats Şatosu Galler
Bir mektup göndermiş vefalı yarim
Boz bulanık seller durulanda gel
Günbegün artıyor gamım efkarım
Gökteki ay yeni görülende gel
Gurbete gidenler döndü köyüne
Anlatırlar hep övüne övüne
Kırk gün kaldı telli kızın toyuna
Davullar zurnalar vurulanda gel
Yedi yıldır sensiz geçirdim yazı
Çoğu gitti kaldı ömrümün azı
Meleşir koyunlar peşinde kuzu
Arılar çiçeğe sarılanda gel
Böle mi kesmiştik ahtı amanı
Seçmedin mi yahşi ile yamanı
Ekinler biçildi harman zamanı
Bostanlar devşirip derilende gel
Şeref der ki anlamaya söz gerek
Kavuşunca utanmayan yüz gerek
Derdimizi anlatmaya saz gerek
Aşıklar meclisi kurulanda gel
Gelin gelin gelin gelir karşıya
Gelinin çeyizini nöker taşıya
Sizin kızı aldım bizi paşaya
Deyirem abey toyun mübarek olsun
Sağdıcı solducu mirim var olsun
Deyirem ay kız toyun mübarek olsun
Sağdıcı solducu mirim var olsun
Gelin gelin gelin çıkar oyuna
Kurban olam göğsündeki nişana
Her tarafa düzülüptü bir bana
Dünya değirmendir insanlar tahıl
Ekilir biçilir un olur gider
Cesedi gezdirir baştaki akıl
Bire saygı duyan bin olur gider
Her insanda ayrı ayrı hal vardır
Çiçek sarı üzerinde bal vardır
Önümüzde gidilecek yol vardır
Ömür bitiminde sal olur gider
Şeref der ki iki düşün bir söyle
Elinden geldikçe insanlık eyle
Bu dünyanın işi böyledir böyle
Kimi fakir kimi han olur gider
Hasret mektubunu yazdığın zaman
Sitem etme selamını hoş gönder
Yanıyor yüreğim halim pek yaman
İster dolu ister isen boş gönder
Sana aşık olan sevgi duyandır
Yar uğruna şirin canı koyandır
Mektubunun iki ucunu yandır
Üzerinde birkaç damla yaş gönder
Gece gündüz hayal eder özlerim
Kavuşmak çaresiz ağlar sızlarım
İlkbaharda yollarını gözlerim
Yaz gelmezsen sıcak sevgi kış gönder
Şeref bir gül gibi soldu deseler
Sıladan uzakta kaldı deseler
Gurbet ellerinde öldü deseler
Mezarıma iki tane taş gönder
Arzu iplik sevgi nakış
Ördükçe güzel görünür
Gönül gözü ile bakış
Gördükçe güzel görünür
Zaman ince esen yeldir
Hayat ağaç günler daldır
Mutluluk uzunca yoldur
Vardıkça güzel görünür
Tatlı söz dil arasında
Diken var gül arasında
Hatıra yıl arasında
Durdukça güzel görünür
İnsanı yaşatan hava
Tatlı sözdür derde deva
Herkes hayalinde yuva
Kurdukça güzel görünür
Şeref der ki başka yandan
Kervanım ayrıldı handan
Seven sevdiğini candan
Sardıkça güzel görünür
Arzu iplik sevgi nakış
Ördükçe güzel görünür
Gönül gözü ile bakış
Gördükçe güzel görünür
Zaman ince esen yeldir
Ömür ağaç günler daldır
Mutluluk uzunca yoldur
Vardıkça güzel görünür
Tatlı söz dil arasında
Diken var gül arasında
Hatıra yıl arasında
Durdukça güzel görünür
İnsanı yaşatan hava
Tatlı sözdür derde deva
Herkes hayalinde yuva
Kurdukça güzel görünür
ŞEREF baksan her bir yandan
Aşk ayrı değil insandan
Seven sevdiğini candan
Sardıkça güzel görünür
 Eylül  Kars
Kurumaz âşığın gözünde yaşı
Gurbet ellerinde han köşesinde
İçinden tükenmez âhı ateşi
Gurbet ellerinde han köşesinde
Derdini anlatır sözünü satar
Erkenden yol alır menzile çatar
Ya hastalar ya yorulur ya yatar
Gurbet ellerinde han köşesinde
Âşıklar gurbette ağlamaz neyler
Üç beş ahbap bulur derdini söyler
Türküler çağırır muhabbet eyler
Gurbet ellerinde han köşesinde
Gelin dostlar benim derdim var diyer
Geniş dünya tek başıma dar diyer
Gündüz hayal eyler gece yar diyer
Gurbet ellerinde han köşesinde
Bu aşk ile ah çekerim inlerim
Bir söylerim iki durup dinlerim
ŞEREF der ki böyle geçti günlerim
Gurbet ellerinde han köşesinde
Bir hayal şehrine uğradı yolum
Topraktan yağmurlar yağar havaya
Serçe tırpan almış ördek tırmığı
Deve ayak üstü çıkmış yuvaya
Bir karınca gökte turna avlıyor
Örümcekler kurt peşine havlıyor
Fare gitmiş balinayı avlıyor
Su içerken bir fil düşmüş kovaya
Zürafa teknede yoğurmuş hamur
Sincap duvar yapar aslan da çamur
Leylek kaplanlara çıkarmış emir
Demiş hemen çadır kurun ovaya
Çekirgeyi çoban tuttum koyuna
On beş metre şal istedi boyuna
Topal sinek davet etmiş köyüne
Akrep lokman olmuş çıkmış devaya
Keklik otel açmış ceylan müşteri
Baykuş gelenleri alır içeri
Geyik meddah olmuş açar hüneri
Kelebekler el kaldırmış duaya
Âriftir benim bu sözümü bilen
Anlayıp içinden hissesin alan
ŞEREF bunu söyler sanmayın yalan
Tabiatı birleştirdim rüyaya
Bin dokuz yüz otuz sekiz
Nisan doğum ayım benim
Taşlıova soy adımız
Salihgiller soyum benim
Doğuda Serhat Kars ili
Meşhurdur Çıldır’ın gölü
Tabiat nakışlı halı
Gülyüzü’dür köyüm benim
Anam Nergiz babam Hacı
Üç kardeşiz iki bacı
ŞEREF der konuşmam acı
Yumuşaktır huyum benim
Her gelen insanlar geçer üstümden
Muhannet sevdiğim yol ettin beni
Çekmeyinen kopmaz idi yaprağım
Aşkınla bir çürük dal ettin beni
Abdal edip diyar diyar gezdirdin
Kayığımı ummanlarda yüzdürdün
Peteğimi kovanımdan süzdürdün
Yadlar sofrasında bal ettin beni
Şeref der ki duyamadım sesin yar
Sırmalıydı yeleğinde süsün yar
Keşiş kızı Aslı mısın nesin yar
Kerem gibi yaktın kül ettin beni
İsabali dinle benim sözümü
Ezel bahar yaz ayları ne galdı
Çamlıbel'de boz ardıcın dibinde
Keleşlerle gezmemize ne galdı
Babam gelir han elinden
Kız ayıftı babam gelir
Keleşler sağı solunda
Yar ayıftı babam gelir
Derya kenarında biter kamışlar
Kamışlar da bize vermez yemişler
Sarı altın ile beyaz gümüşler
Gabalağnan bölmemize ne galdı
Yağmur yağar taş üstüne
Kalem oynar kaş üstüne
Ört poşuyu baş üstüne
Yar ayıftı babam gelir
Köroğlu dünyada çekmedi yası
Silindi gönlümün kalmadı pası
Atlası kumaşı libası hası
Kargıynan ölçmemize ne galdı
Yağmur yağar hışır hışır
Babam geldi kahve pişir
Kız kalk eteklerin döşür
Yar ayıftı babam gelir
Kara dağda düşman topu patlıyor
Asker hücum etmiş Kars'ı alıyor
Hırsınan hasımımız çatlıyor
Vurun evlatlarım Allah aşkına
Şehid olanımız cennet köşküne
Atın aslanlarım Allah aşkına
Şehid olanımız cennet köşküne
Kars'ın kalesinde Yahni çölünde
Asker ilerliyor Gümrü yolunda
Halit Paşa önde tüfek elinde
Vurun evlatlarım Allah aşkına
Şehid olanımız cennet köşküne
Atın aslanlarım Allah aşkına
Şehid olanımız cennet köşküne
Halit Paşa der ki durmayın atın
Düşmanın da kökü gelsin büsbütün
Bozulmuş ordusu kaçıyor tutun
Vurun evlatlarım Allah aşkına
Şehid olanımız cennet köşküne
Atın aslanlarım Allah aşkına
Şehid olanımız cennet köşküne
Yaram gayet derin yoktur çaresi
Ellesen de birdir ellemesen de
Aman tabip geçti merhem yarası
Yollasan da birdir yollamasan da
Benim sinem olmuş gamlar yatağı
Sis almış gönlümün yaylası dağı
Bağbansız bahçeyi bülbülsüz bağı
Güllesen de birdir güllemesen de
Şeref der ki bülbül öter gül yarim
Layık mıdır ben ağlayım gül yarim
Ben ölünce mezarıma gül yarim
Sallasan da birdir sallamasan da
