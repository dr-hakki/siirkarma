Akıl akıl olsaydı adı gönül olurdu
Gönül gönlü bulsaydı bozkırlar gül olurdu
Güneş çekildi demin
Doğdu bir renk akşamı
Bu bütün günlerimin
İçime denk akşamı

Akşamı duya duya
Sular yattı uykuya
Kızıllık çöktü suya
Sandım bir cenk akşamı
Ak saçlı başını alıp eline
Kara hülyalara dal anneciğim
O titrek kalbini bahtın yeline
Bir ince tüy gibi sal anneciğim

Sanma bir gün geçer bu karanlıklar
Gecenin ardında yine gece var
Çocuklar hıçkırır anneler ağlar
Yaşlı gözlerinle kal anneciğim

Gözlerinde aksi bir derin hiçin
Kanadın yayılmış çırpınmak için
Bu kış yolculuk var diyorsa için
Beni de beraber al anneciğim
Anne girdin düşüme
Yorganın olsun duam
Mezarında üşüme

Anlamam anlatamam
Düşen düştü peşime
Artık vadeler tamam
Ben bu gurbete ile düştüm düşeli
Her gün biraz daha süzülmekteyim
Her gece içinde mermer döşeli
Bir soğuk yatakta büzülmekteyim
Böylece bir lâhza kaldığım zaman
Geceyi koynuma aldığım zaman
Gözlerim kapanıp daldığım zaman
Yeniden yollara düzülmekteyim
Son günüm yaklaştı görünesiye
Kalmadı bir adım yol ileriye
Yüzünü görmeden ölürsem diye
Üzülmekteyim ben üzülmekteyim
Uyan yârim uyan söndü yıldızlar
Gün karşı tepeden doğmak üzredir
Her sabah güneşi seyreden kızlar
Mahmur gözlerini oğmak üzredir

Uyan yârim sesler geldi derinden
Karanlık oynadı koptu yerinden
İlk ışık kapının eşiklerinden
Şimdi bir gölgeyi koğmak üzredir

Sevgilim kapımı çaldı aydınlık
Baygın gözlerimi aldı aydınlık
İçimde tıkandı kaldı aydınlık
Bu aydınlık beni boğmak üzredir
Aynalar bakmayın yüzüme dik dik
İste yakalandık kelepçelendik
Çıktınız umulmaz anda karsıma
Başımın tokmağı indi başıma

Suratımda her suç bir ayrı imza
Benmişim kendime en büyük ceza
Ey dipsiz berraklık ulvi mahkeme
Acı hapsettiğin sefil gölgeme

Nur topu günlerin kanına girdim
Kutsi emaneti yedim bitirdim
Doğmaz güneşlere bağlandı vade
Dişlerinde köpek nefsin irade

Günah gunah hasad yerinde demet
Merhamet sucumdan aşkın merhamet
Olur mu dünyaya indirsem kepenk
Gözyaşı döksem Nuh tufanına denk

Çıkamam aynalar aynalar zindan
Bakamam aynada aynada vicdan
Beni beklemeyin o bir hevesti
Gelemem aynalar yolumu kesti
Akşamı getiren sesleri dinle
Dinle de gönlümü alıver gitsin
Saçlarımdan tutup kor gözlerinle
Yaşlı gözlerime dalıver gitsin

Güneşle köye in beni bırak da
Küçüle küçüle kaybol ırakta
Şu yolu dönerken arkana bak da
Köşede bir lahza kalıver gitsin

Ümidim yılların seline düştü
Saçının en titrek teline düştü
Kuru yaprak gibi eline düştü
İstersen rüzgara salıver gitsin
Aşk korkuya peçedir korku da aşka perde
Allah'tan nasıl korkmaz insan Onu sever de
Ne hasta bekler sabahı
Ne taze ölüyü mezar
Ne de şeytan bir günahı
Seni beklediğim kadar

Geçti istemem gelmeni
Yokluğunda buldum seni
Bırak vehmimde gölgeni
Gelme artık neye yarar
Sen kaçan ürkek ceylânsın dağda
Ben peşine düşmüş bir canavarım
İstersen dünyayı çağır imdada
Sen varsın dünyada bir de ben varım

Seni korkutacak geçtiğin yollar
Arkandan gelecek hep ayak sesim
Sarıp vücudunu belirsiz kollar
Enseni yakacak ateş nefesim

Kimsesiz odanda kış geceleri
İçin ürperdiği demler beni an
De ki Odur sarsan pencereleri
De ki Rüzgâr değil odur haykıran

Göğsümden havaya kattığım zehir
Solduracak bir gül gibi ömrünü
Kaçıp dolaşsan da sen şehir şehir
Bana kalacaksın yine son günü

Ölürsün Kapanır yollar geriye
Ben mezarla sırdaş olur beklerim
Varılmaz hayale işaret diye
Toprağında bir taş olur beklerim
Ne azap ne sitem bu yalnızlıktan
Kime ne aşılmaz duvar bendedir
Süslenmiş gemiler geçse açıktan
Sanırım gittiği diyar bendedir

Yaram var havanlar dövemez merhem
Yüküm var bulamaz pazarlar dirhem
Ne çıkar bir yola düşmemiş gölgem
Yollar ki Allah'a çıkar bendedir
Bu yağmur bu yağmur bu kıldan ince
Nefesten yumuşak yağan bu yağmur
Bu yağmur bu yağmur bir gün dinince
Aynalar yüzümü tanımaz olur

Bu yağmur kanımı boğan bir iplik
Tenimde acısız yatan bir bıçak
Bu yağmur yerde taş ve bende kemik
Dayandıkça çisil çisil yağacak

Bu yağmur delilik vehminden üstün
Karanlık kovulmaz düşüncelerden
Cinlerin beynimde yaptığı düğün
Sulardan seslerden ve gecelerden
Ruhumu eritip de kalıpta dondurmuşlar
Onu İstanbul diye toprağa kondurmuşlar

İçimde tüten birşey hava renk eda iklim
O benim zaman mekan aşıp geçmiş sevgilim

Çiçeği altın yaldız suyu telli pulludur
Ay ve güneş ezelden iki İstanbulludur

Denizle toprak yalnız onda ermiş visale
Ve kavuşmuş rüzgar onda onda misale

İstanbul benim canım
Vatanım da vatanım

İstanbul
İstanbul

Tarihin gözleri var surlarda delik delik
Servi endamlı servi ahirete perdelik

Bulutta şaha kalkmış Fatih'ten kalma kır at
Pırlantadan kubbeler belki bir milyar kırat

Şahadet parmağıdır göğe doğru minare
Her nakışta o mana Öleceğiz ne çare

Hayattan canlı ölüm günahtan baskın rahmet
Beyoğlu tepinirken ağlar Karacaahmet

O manayı bul da bul
İlle Istanbul'da bul

İstanbul
İstanbul

Boğaz gümüş bir mangal kaynatır serinliği
Çamlıca'da yerdedir göklerin derinliği

Oynak sular yalının alt katına misafir
Yeni dünyadan mahzun resimde eski sefir

Her akşam camlarında yangın çıkan Üsküdar
Perili ahşap konak koca bir şehir kadar

Bir ses bilemem tanbur gibi mi ud gibi mi
Cumbalı odalarda inletir "Katibim" i

Kadını keskin bıçak
Taze kan gibi sıcak

İstanbul
İstanbul

Yedi tepe üstünde zaman bir gergef işler
Yedi renk yedi sesten sayısız belirişler

Eyüp öksüz Kadıköy süslü Moda kurumlu
Adada rüzgar uçan eteklerden sorumlu

Her şafak Hisarlarda oklar çıkar yayından
Hala çığlıklar gelir Topkapı sarayından

Ana gibi yar olmaz İstanbul gibi diyar
Güleni şöyle dursun ağlayanı bahtiyar

Gecesi sünbül kokan
Türkçesi bülbül kokan

İstanbul
İstanbul
Gaiblerde bir ses geldi Bu adam
Gezdirsin boşluğu ense kökünde
Ve uçtu tepemden birdenbire dam
Gök devrildi künde üstüne künde

Pencereye koştum Kızıl kıyamet
Dediklerin çıktı ihtiyar bacı
Sonsuzluk elinde bir mavi tülbent
Ok çekti yukardan üstüme avcı

Ateşten zehrini tattım bu okun
Bir anda kül etti can elmasımı
Sanki burnum değdi burnuna (yok)un
Kustum öz ağzımdan kafatasımı

Bir bardak su gibi çalkalandı dünya
Söndü istikamet yıkıldı boşluk
Al sana hakikat al sana rüya
İşte akıllılık işte sarhoşluk

Ensemin örsünde bir demir balyoz
Kapandım yatağa son çare diye
Bir kanlı şafakta bana çil horoz
Yepyeni bir dünya etti hediye

Bu nasıl bir dünya hikayesi zor
Makâni bir satıh zamanı vehim
Bütün bir kainat muşamba dekor
Bütün bir insanlık yalana teslim

Nesin sen hakikat olsan da çekil
Yetiş körlük yetiş takma gözde cam
Otursun yerine bende her şekil
Vatanım sevgilim dostum ve hocam

Aylarca gezindim yıkık ve şaşkın
Benliğim bir kazan ve aklım kepçe
Deliler köyünden bir menzil aşkın
Her fikir içimde bir çift kelepçe

Niçin küçülüyor eşya uzakta
Gözsüz görüyorum rüyada nasıl
Zamanın raksı ne bir yuvarlakta
Sonum varmış onu ögrensem asıl

Bir fikir ki sıcak yarad kezzap
Bir fikir ki beyin zarında sülük
Selam sana haşmetli azap
Yandıkça gelişen tılsımlı kütük

Yalvardım Gösterin bilmeceme yol
Ey yedinci gök esrarını aç
Annemin duası düş de perde ol
Bir asâ kes bana ihtiyar ağaç

Uyku katillerin bile çeşmesi
Yorgan Allahsıza kadar sığınak
Teselli pınarı sabır memesi
Size şerbet bana kum dolu çanak

Bu mu rüyalarda içtiğim cinnet
Sırrını ararken patlayan gülle
Yeşil asmalarda depreniş şehvet
Karınca sarayı kupkuru kelle

Akrep nokta nokta ruhumu sokmus
Mevsimden mevsime girdim böylece
Gördüm ki ateşte cımbızda yokmuş
Fikir çilesinden büyük işkence

Evet her şey bende bir gizli düğüm
Ne ölüm terleri döktüm nelerden
Dibi yok göklerden yeter ürktüğüm
Yetişir çektiğim mesafelerden

Ufuk bir tilkidir kaçak ve kurnaz
Yollar bir yumaktır uzun ve dolaşık
Her gece rüyamı yazan sihirbaz
Tutuyor önümde bir mavi ışık

Büyücü büyücü ne bana hıncın
Bu kükürtlü duman nedir inimde
Camdan keskin kıldan ince kılıcın
Bir zehir kıymak gibi beynimde

Lugat bir isim ver bana halimden
Herkesin bildiği dilden bir isim
Eski esvaplarım tutun elimden
Aynalar söyleyin bana ben kimim

Söyleyin söyleyin ben miyim yoksa
Arzı boynuzunda taşıyan öküz
Belâ mimarının seçtiği arsa
Hayattan mühacir eşyadan öksüz

Ben ki toz kanatıi bir kelebeğim
Minicik gövdeme yüklü Kafdağı
Bir zerrecigim ki Arş'a gebeyim
Dev sancılarımın budur kaynağı

Ne yalanlarda var ne hakikatta
Gözümü yumdukça gördüğüm nakış
Boşuna gezmişim yok tabiatta
İçimdeki kadar iniş ve çıkış

Gece bir hendeğe düşercesine
Birden kucağına düştüm gerçeğin
Sanki erdim çetin bilmecesine
Hem geçmis zamanın hem geleceğin

Açıl susam açıl Açıldı kapı
Atlas sedirinde mavera dede
Yandı sırça saray ilahi yapı
Binbir avizeyle uçsuz maddede

Atomlarda cümbüş donanma şenlik
Ve çevre çevre nur çevre çevre nur
Içiçe mimari içiçe benlik
Bildim seni ey Rab bilinmez bilinmez meşhur

Nizam köpürüyor med vakti deniz
Nizam köpürüyor ta çenemde su
Suda bir gizli yol pırılıtılı iz
Suda ezel fikri ebed duygusu

Kaçır beni ahenk al beni birlik
Artık barınamam gölge varlıkta
Ver cüceye onun olsun şairlik
Şimdi gözüm büyük sanatkarlıkta

Öteler öteler gayemin malı
Mesafe ekinim zaman madenim
Gökte saman yolu benim olmalı
Dipsizlik gölünde inciler benim

Diz çök ey zorlu nefs önümde diz çök
Heybem hayat dolu deste ve yumak
Sen bütün dalların birleştiği kök
Biricik meselem Sonsuza varmak
Annesi gül koklasaağzı gül kokan çocuk
Ağaç içinde ağaç geliştiren tomurcuk

Çocuktauçurtmayla göğe çıkmaya gayret
Karıncaya göz atsa 'niçinnasıl' ve hayret

Fatihlik nimetinden yüzü bir nurlu mühür
Biz akıl tutsağıyızçocuktur ki asıl hür

Allah diyor ki'Geçti gazabımı rahmetim'
Bir merhamet heykeli mahzun bakışlı yetim

Bugün ağla çocuğumyarın ağlayamazsın
Şimdi anladığınısonra anlayamazsın

İnsanlık zincirinin ebediyet halkası
Çocukların kalbinde işler zaman rakkası
Al eline bir değnek
Tırman dağlara söyle
Şehir farksız olsun tek
Mukavvadan bir köyle

Uzasan göğe ersen
Cücesin şehirde sen
Bir dev olmak istersen
Dağlarda şarkı söyle
Seni dağladılar değil mi kalbim
Her yanın içi su dolu kabarcık
Bulunmaz bu halden anlar bir ilim
Akıl yırtık çuval sökük dağarcık

Sensin gökten gelen oklara hedef
Oyası ateşle işlenen gergef
Çekme üç beş günlük dünyaya esef
Dayan kalbim üç beş nefes kadarcık
Durun kalabalıklar bu cadde çıkmaz sokak
Haykırsam kollarımı makas gibi açarak

Durun durun bir dünya iniyor tepemizden
Çatırtılar geliyor karanlık kubbemizden

Çekiyor tebeşirle yekun hattını afet
Alevler içinde ev üst katında ziyafet

Durum diye bir laf var buyurun size durum
Bu toprak çirkef oldu bu gökyüzü bodrum

Bir şey koptu benden şey Herşeyi tutan bir şey
Benim adım bay Necip babamın ki Fazıl bey

Utanırdı burnunu göstermekten sütninem
Kızımın gösterdiği kefen bezine mahrem

Ey tepetaklak ehram başı üstünde bina
Evde cinayet tramvay arabasında zina

Bir kitap sarayının bin dolusu iskambil
Barajlar yıkan şarap sebil üstüne sebil

Ve ferman kumardaki dört kralın buyruğu
Başkentler haritası yerde sarhoş kusmuğu

Geçenler geçti seni uçtu pabucun dama
Çatla Sodom-Gomore patla Bizans ve Roma

Öttür yem borusunu öttür öttür borazan
Bitpazarında sattık kalkamaz artık kazan

Allah'ın on pulunu bekleye dursun on kul
Bir kişiye tam dokuz dokuz kişiye bir pul

Bu taksimi kurt yapmaz kuzulara şah olsa
Yaşasın kefenimin kefili karaborsa

Kubur faresi hayat meselesiz gerçeksiz
Heykel destek üstünde benim ruhum desteksiz

Siyaset kavas ilim köle sanat ihtilac
Serbest verem ve sıtma mahpus gümrükte ilaç

Bülbüllere emir var Lisan öğren vakvaktan
Bahset tarih balığın tırmandığı kavaktan

Bak arslan hakikate ispinoz kafesinde
Tartılan vatana bak dalkavuk kefesinde

Mezarda kan terliyor babamın iskeleti
Ne yaptık ne yaptılar mukaddes emaneti

Ah küçük hokkabazlık sefil aynalı dolap
Bir şapka bir eldiven bir maymun ve inkılap
Bir gündü hava ılık
Ve cadde kalabalık

Bir kadın sapıverdi önümden dönemece
Yalnız bir endam gördüm  arkasından ipince
Ve görmeden sevdiğim işte bu kadın dedim
Çarpıldım sendeledim

Bir gündü mevsim bayat
Ve esmekte hayat
Dönemeçten bir tabut çıktı ve üç beş adam
Yalnız bir ahenk sezdim çerçevede bir endam
Ve tabutta  incecik o kadın var anladım
Bir köşede ağladım
Yirminci yüzyılın ablak yüzlü pilotu
Buldun mu Ay yüzünde ölüme çare otu 

Bir odun parçasına at diye binen çocuk
Başında çelik kulaf sırtında plastik gocuk

Uzakları yenmiş Fatih edasındasın|
Dipsizliğin dibini bulmak sevdasındasın

Allah'a dil çıkarır gibi küstah bir yarış
Farkında değilsin ki Ay Dünya'ya bir karış

Fezada milyarlarca ışık yol mesafe
Seninki saniyelik zafer ilmi hurafe

Kavanozda kendini deryada sanan balık
Ne acı vahşet mağrur ilimdeki kalabalık

Fezada 'Allah diye bir şey yok' iddiası
Gel gör kaç füzeye denk bir mü'minin duası

Rafa kaldırmak için ruhlarını dürdüler
Güneş diye kalpteki güneşi söndürdüler

Bilmediler kalptedir kalptedir asıl feza
Kalptedir olumsuzluk kefili kutsi imza

Sayıdan sonsuzluğa sınıf geçirtecek not
Bizdedir ve bizdedir Arş'a giden astronot

Ve mekandan arınmış ve zamandan ilerde
Fezayı teslim alma sırrı bizimkilerde

Bizimkiler ışığa gem vururda binerler
Yerden göğe çıkmazlar gökten yere inerler
Kalbim bir çiçektirgündüzler ölgün
Gelingelinonu açın geceler
Beni yadedermiş gibibütün gün
Ötün kulağımdaçınçıngeceler

Geceler çekmeyin benim için hüzün
Gelin sizruhumu tenimden süzün
Bırakın naşımı yerde gündüzün
Gölgemi alın da kaçın geceler
