Bir piston
Kalmamı ister dilediği yerde
Tekler çoğulluğumu
Bir dinozor zor yer beni
Yadi can beygir gücü

Karıncaydı devenin
Tepip oyluğun ezen
Bir bücür yere çaldı
Dev gibi pehlevanı - -
Unuturlar anı

Bir sürek avında
Ölüsünü görmeye gelirler
Abdal Musa demişler
Bağrına saplı oku
Çıkardı verdi geri

Bu söz ibret sözüdür
Arifler ocağında
Yanar özge bir ateş
O ateşin dilleri
Hele bir gel beri
Büyüsün küçülmen
Bu senin yakının
Yaklaştın mı sağlığında
Şimdi de uzaksın

Duyur istersen
İlanlar ne yapsın
Ana baba kardeş
Yaşarken ne yaptın

Görseler gazetelerde
Dostlar tedirgin
Bir iki telefon
Yeter üç beş akraba

Yükler ağır kaldırdınız
Kırık ezik bir yığın
Göm gömülmez
Utancın uzaklığın
Yemeden olmuyor
Yapılara yakıtlara taşıtlara
Ödemeden
Yememize ne kaldı

Sıcak durulmuyor
Otur oturduğun yerde
Geçsin bu gün de gidersiz
Geçmemize ne kaldı

Vurulsa yüzdeye
Kaçta kaç yaşamak
Bir şeyler görmeye
Görmemize ne kaldı
Birden hatırlarsın
O da seni - - birden bazan
Nerde ne yapar şimdi
Parlar bir özlem anılar arasından

Bu akşam ne garip sözcük
Sanki ilk duydum yadırgıyorum
Akşam Bilmem bulur muyum
Yollara baksam

Söner yangın birazdan
Yatışır özlem
Bir gün karşılaşırız
Bir gün bir yarım akşam
Ulu rüzgarlar esmedikçe
Yaşamak uyumak gibi
Kişi ne zaman dinç
Dalgalanırsa bayrak bayrak gibi

Ne var şu dünyada ekmekten daha aziz
Sürdüğün tarlalara sevginle serpildik
Ekmek olmak icin önce
Buğday olmak gibi

Silinir sözlüklerden sen hatıra geldikçe
Cılız sözler usanmak yorulmak durmak gibi
Kuvvettir yaptıkların her yeni yetişene
Bir ışık-kaynak gibi

En yakınlar zamanla fersahlarca uzak gibi
Bir sen varsın kalacak bir sen ölümsüz
Daha da yakınsın daha da sıcak
Bıraktığın toprak gibi

Kaç Türk var şu dünyada bir o kadar susuz
Hepsinin gönlünde sen bir pınar bulmak gibi
Ancak senin havanda sağlıklar esenlikler
Olmaya devlet cihanda Atatürk'ü duymak gibi
Karadenizde gemilerin mi battı
Ağzını bıçaklar açmaz
Üzüntüdesin gayet
Sen sızlanmışın çok mu
Bize edebiyat öğretmeni anlattı
Neyler bile etmiş şikayet

Baktın ki olacak gibi değil
Unuttu diyelim nihayet
Yine de bulunur tesellisi
Dünyada başka kız yok mu
Elini sallasan ellisi -
Mesele bundan ibaret
Kız kaptırdı gönlünü
Sevdiği oğlan kalpsizin biri
Alay etti güldü
Hiç aşka gülünür mü

Ne çare cahil aklı
Kız hastalandı yattı
Mumda yandı pervane öldü

Oğlan sormakta haklı
Hiç aşktan ölünür mü
Kaç yaş yaşadı umutlar
Uçup gittiğinde
Girdiğim yas törenleri
Sahiden girdim mi

Yüzdeye vurunca
Kaçta kaç sevinç
Acılar içinde
Sahiden sevdim mi

Görür gözüm görmezden
Bilir usum bilmez gibi
Aldanıp al kumaşları
Sahiden giydim mi

Mızrak batımı kar
Mutsuzluk ovalarında
Aradım savaştım
Sahiden buldum mu

Yere dikili gözler
Baktım bir yerde yukarı
Yukarda - -
Sahiden gördüm mü
Biliyorum ayıp ve mânasız
Ama peşlerinden gidiyorum
Gezmeye çıktıkları vakit
Ana kız

Utanır da belki
Anasının sırtındaki
Yeldirmeden
Kız bir adım önde gider
Sezdirmeden

Beşiktas'ta Barbaros Meydanı
Sağı anıt solu türbe
Ortası kare şeklinde
Parkıdır yoksulların
Bilhassa yaz ayları

Fidanların mezarların önünde
Yontulu taşlar çepçevre
Yer yer banklar konulmuş
Meydana dolmuş millet
Sıra sıra oturmuş
Ah genç kız kalbi
Sıralara bakar elbet

Meydanın ilerisi deniz kıyısı
Karaya çekilmiş kayıklar
İskele gazinosu yanda
Sulara dökülmüş ışıklar
Üsküdar şu karşısı

O nemli topraklara
Ana çöker yorgun argın
Kalmış gözü arkada
Kendi ayakta kızın
Ben uzaklarda olmalıyım çok uzaklarda
Acılar unutulduktan sonra
Dönmeliyim

Ölümlerin karşısında şaşırıyorum
Ne desem ki
Düşünüyorum

Kalanları ağlıyor gidenin
Benim gözlerim kuru
Herkes bana bakıyor biliyorum
İçlerinden geçenleri

Başsağlığı dilemek
Garibime gidiyor
Ölen öldü sen yaşa
Küçültmeye benziyor

Beni böyle kitaplar mı yaptı ne
Kağıtlarda gidenlere içlenip ağlayan ben
Hayattaki ölümlerde put gibi duruyorum

Ben canavar ruhlu muyum
Bir ölü evinde tek söz söylenmeden
Put gibi duruyorum

kimse anlamaz derdimi
Ben uzaklarda olmalıyım çok uzaklarda
Bir yakınım öldümü
Yaşlılık bıkıldı
Zaman geçer Bir kitap
Çevir sayfalarını

Yok bu çölde
Bittikçe baştan
Çevir sayfalarını

Açtıkça yaprakları
Değişen bir çiçek dürbünü - -
Çoğu yararını gördü
Sökülende bir çadır
Yaklaşırken çıngırak
Deve boyunlarında
Kulak çınlamaları

Önünde uzakta alıştığın sofra
Alırken ondan ondan
Çıt eder çatlar fanus
Kulak çınlamasından

Ne telaş ne de ezgi
Çevrenizde güzeller
Yahu beyler

Kesilir uğultu
Silinir arazi
Gider tapu beyler
Elimde ne var
Elimde avucumda
Gene ne var
Yolların ucunda

Avucu alalım
Yüzük değirmen taşı
Hançer kama
Defne dalı

Buğday karınca
Hangisi kimden
Süleyman'dan
Adem'den

Yollara bakalım
Yolların sonu dağ
Bir sütun mu yoksa
Ferhad'ın deldiği

Bilemem bildiğim
Zaman zaman zamanın
Bize neler verdiği
Bizden neler aldığı
Okunmuş toprak
Çocukluğumun resmi
Sargıdan görülmüyor
Boynumda köstebek izleri

Lise son sınıf
Gençliğimin resimleri
Gülümseyen arkadaşlar
Neydi isimleri

Kuytu köşe kitaplar
Gömüldüğümün resmi
Yüksek okul bir onuru korumak
Habersiz çekilmişti

Sonra her şey değişti
Yolum bir ormana düştü
Gür otlar çalı ceylan
Vurulan ben oldum bu onun resmi

Bunlar da ellerim yazgı çizgi
Derken tenha bahçe
Biraz dinleneyim dedim
Kovulduğumun resmi
Tanrı imtihan eder
Tekrar imtihan eder
Kul hazır ümitler
Kendi öyle zanneder

Kiminde hafif geçer
Hatta bir şey sorulmaz
Kiminde bu kaçıncı
Çokları isyan eder

Değişik konular
Ne belli bir kitap
Ne bunca hastalıklar
Birbirine benzer

Ezelden yazılmışsa
Geçilir ince köprü
Herkes mutlu olamaz
Boşunadır çareler

Onu neye bıraktı
Sır gözetir Tanrı
Kutsal aydınlığına
Sırları kalkan eder
Gençten bir adamdı
Hikayesi gayet kısa

Yıllar yılı tek başına yaşadı
Bir gün rastladı bir kıza

Düşündüler birlikte yürüseler
Ömür geçiyor nasılsa

Şimdi içine bir ev bir de çocuk girer
Aşkları yazılsa
Açıldıkça çarpar içe dönük bir kapı
Ama sen - - ancak bu oldukça

Kırılır - - yıkılırken çekil
Karanlık park ağaçlar bir sıra

Yalnız - - sonra seni kim anlatır
Ne anlatır yokluğunda
Pencereye kar düşünce
Çalar akşam çanı uzun
Evi düzen içinde
Hazır sofrası çoğunun
Gezgin-göçebe kimi de
Gelir karanlık yollardan kapıya
Toprağın serin özsuyu
Açar altınkemer ağacında
Yolcu girer içeri sessiz
Eşiği taş yapar acı
Duru aydınlıktasofrada
Ekmekşarap parıltısı
Susmanın ibadet
Olduğu yerde
Ne çok
Konuşuyordu

Arada bir tek başına yaşayan
Hasta yaşlı birini
Yoklamaya gider gibi
İç denetimden geçebilirdi

Seslerin hele kof sığda
Çiğ ve güncel
Eriyeceğini havada
Bile bilmiyordu

Kınayan sessiz bakışlar
Ancak bir akşam üstü
Beklemiş çok beklemiş
Birden sözünü kesti
Kaynar gene kapalı kap
Başlar taşmaya çok iyi
Bildiğimiz acılar - -
Durgunlaşmaz mıyız

Kandır nasıl köpürür
Yüksek duvar saplantı
Bıkkınlık - - ah kolay olsa
Yıllardır aşmaz mıyız

Yılgın gemiyiz açıkta
Gösterin bize göre bir kıyı
Yakıp son direkleri
Yanaşmaz mıyız
Sokaklarda gerçeğin yüzleri
Park etmiş kaç yüz kaldırımlarda
Bir yol
Bulmaya çabalar arabasız

Yalvarmalı izleyerek taşıtları
Bir araca bin de nasıl binersen bin
Zifoslar fışkırtarak üstüme
Basar gider arabalı

Bir mahşerde itile kakıla
Sindikçe sinerek
Ben bu yaşa gelmiş adam
Başka yere gidemem ki

Bu duraktan bu otobüs
Ne zamanları geçer
Sorarım gülerler
Bekle Baba

Beklerim kış yaz ayaz
Kuyruklarda
İstanbul'da yaşıyorum
Yaşamaksa
Beni biri ötekine yolladı
Doktordu bilirdi
Hastalığınız yalnız bu değil
Değildi

Üçüncü bir doktora ihtiyaç belirdi
Benim gibi bazıları
Hiç doktora gitmedi
Gitseler miydi
Değişmedi
Çocukken de
Emektar mum
Şimdi elektrik kesilmelerinde

Kar çamur kışlar bata çıka
Öğrenciyken de - -
İyi ki ayaklarım yürüyorum
Taşıtlar almayınca

Semt semt belli günlerde
İyi ki hala sergiler - -
Ucuzluk arıyorum
Ninemin pazarlarında

Mumlar çamurlar çarşılar
Vura vura kendimi birinden ötekine
Böyle katı oldum

Bıçkın arabalar sıyırıp geçer beni
Her an çiğnenme korkusu
Onca eğreti oldum

Yazmıştı birisi
Hangi kitaptaydı
Onun anlattığı oldum
Doğuşundan beridir sakladığı
Tanrının bir emaneti vardı
Yatağa düştü
Üçüncü gün akşam üstü geri verdi güler yüzlü
- Kalsın bende temelli diye ağlar bazıları -
'Pişirdiğim aşla bağladığım başla gideyim
Üç gün yatak
Dördünde toprak olsun yerim ' derdi
Geleni gideni yokkken gençliğinde bile
Akşamları gizli gizli bilinmez
Kimi gözlerdi

Tanrının sevgili kuluymuş
Muhtaç olmadan öldü
Ama gözleri yine kapıdaydı
Belliydi birini beklediği
Son sözü bir kadın ismi oldu hiç duymadığım
Lakin anlaşılamadı gitti söylemek istediği
Yanımdan geçerken bir tuhaf baktı
Arzulu ve davetkardı mutlak
Bense neden sonra farkına vardım
Böyle işler bizden ne kadar uzak

Şimdi
Ha başımı taşlara vurmuşum
Ha düşmüşüm geceyle sokaklara
Kimbilir ne zaman karşılaşırım
Hem tanıyacağım da şüpheli bir daha
Çırpıntılı denize
Her yakın dalışta
Sakınsak da başımızı
Günlerce kulak ağrısı
Gidenden sestir bu

Sonra görme bozukluğu
Karanlıkta karşımızda
Oturduk aynı sofralarda
Renkli kuşlar uçtu
Boşalan kafestir bu

Ömrümüz süredursun
Hayallerin peşini
Doldurmak bir boşluğu
Evlerde şurda burda
Silinen izdir bu
Falınız öyle gösteriyor
Hangi su bengi su
Gurbetin ucundasınız

Bir tren ya da gemi
Bir zaman geçiyor
Siz de içindesiniz

Karanlığa çıkınca
Bilen çıkmıyor
Hikmet burcundasınız
Sıcak çok sıcak
Alışmış olmalıydık
Sıcağın geçmişi var
Buzun geleceği yok

İçimize kapandıkça hüzün
'Bir gül açılmaz yüzün tek'

İster gibi geri gelsin geçmişler
Şimdi birimiz ölsek başlar tık
Yani her şey başımızın altından
Ansızın çekilen bir yastık
Her çatı ev
Çadır da
Bitmez tasaları
Taşıyın sırtınızda

Bıkılır tükendi
Hep aynı
Biçimsiz boşluklar
Dolu sandıklarınızda

Sürmeli sürgün
Varsa varsınız
Çıplak gözle bulanık
Bir uzak gözlüğü

Korkusu yalnızlık zulmü kendine
Acısı da öyle
Bir valiz göçebe
Ordan oraya

Açar kapar bir kanal
Her gün kapaklarını
Dolar boşalır sular
Ev mi yollar mı
Çarşılarda birşey
Biz pek aramazdık çocuklar olmasaydı

Kasaplarda manavlarda bazı yorgun kadınlar
Hep de tenha saatleri seçerler
Sonra yavaş bir sesle
Çocuk için hasta kaç gündür yemiyor
Biraz et biraz meyve isterler

Sevdiği bir reçeli gün aşırı yalnız ona
Kaşıklarla beraber büyük bir üzüntü
Uykularda bile bitiyorsa
Yağların şekerlerin çayların
Annelere düşündürdüğü

İnsanlaratezgahlarakağıtlara kolaydı
Biz bu kadar eğilmezdik çocuklar olmasaydı
Her günkü yollarından evlerine dönerken
Vurur yorgun adamların parçalanmış gölgeleri
Saray duvarlarına

Coğrafya kitabında konu
Yeryüzünün şimdiki hali
Ülkelerin yüz ölçümü
Engebeler dağ orman vadi

Akar su iklim yağış
Bitkiler nüfus konuşulan dil
Halkın geçim kaynakları - -
Ülkeleri bildirir
Bir coğrafya kitabı

Bilgi Kitaplar ne bilir
Ben ölçmedimse bütün ölçümler boşuna
Yağmurların sözü nasıl edilir
Alnım ıslanmadıysa serin yağışlarında

Ne denizler deniz dağlar dağdır
Ne bahçeler bahçe
Yok öyle göller
Ben olmayınca

Ben gidemiyorsam
Kitaplar aldatır
En verimli toprak ben göremiyorsam
Katı kıraç kısır

Gök-delen yapılardan söz açar
Işıklar içinde bir şehir
Salaşlardır sallanan ben gezemiyorsam
Adımlarım değmiyorsa uzun sonsuz sokaklar
Başlamadan bitiverir

Koca koca şehirler
Milyonların üstünde - -
Coğrafya kitapları
Geçer yorgun adamlar sarayların önünden
Kapıları kapalı
Oda karanlık
Odadan dışarı çık
Şehir karanlık
Şehirden dışarı çık
Korkma
Yürü bir hayli yürü
Gördün mü
Dağlar başladı artık

Korkun dağılır rüzgarda
Bekle biraz
Dağlarda ateşler yandıkça
Karanlıktan korkulmaz

Dağlar karanlık
Dağlara yukarı çık
Korkma
Yürü bir hayli yürü
Az daha yukarı çık
Birbirinden uzakta
Gördün mü
Ateşler parladı artık

Şimdi dağlar kaldı yine ardında
Odan yendi karanlığı ölümü
Dağlarda ateşler yandıkça
Karanlıktan korkulmazmış gördün mü
Ve susmak
Bir denizin çekildiği
Bir rüzgarın kesildiği
Anlaşılınca

Boştur konuşmak
İlk iskele
Kurtuluş
Yanaşılınca

Ne selam ne veda
Felaket bir vapur
Çık hemen
Bir yağmur serin ince
Bütün çocuklar
Yokluk bilmesinler
Et şeker süt bulsunlar
Giyimli tok ve rahat
Gitsinler okullara
Sınıflarını geçsinler

Büyükler biraz daha yorulsun
Onlar da büyüsünler
Onlar da mesut olsunlar
Geçti kaç savaş ezikliği
Çocukları düşünsünler
Çocuklar iyi gün görsünler
Ben onu tanıdım çok günler yanındaydım
O daha yaşlanmıştır ben yaşlandım

Bir yağmur yağardı ılırdı çiçekler
Sesti yakınlığı sessizlik yakındığım
Kitaptaki konuları
Öğretmiş olsanız
Yerinize başkası gelince
Görmedik der bütün sınıf
Okutmadı öğretmedi

Meslek cilveleri
Sonraki yerinme
Öğrenciler
Hep yeni ağızdan duymak ister
Yinele aynı şeyleri
İyidir beraber olmamız
Yaklaşmış değişik
Duyulur çevrenin gürültüsünde
Issız
Bizde bir şey eksik

Belki de bir şey fazla yıllarca bilmedik
Çökmüş birdenbire ağır
Bir kırık gülüşte
Yitik
Ümitsiz hatırlanır

Bulmak gibi tıpkı
Karlar altında kayıp uzanırken ova
Yolu kendiliğinden
Donmuş dallar esen ılık rüzgâra
Çiçek açar çekingen

Aldanarak unutulmuş
Senin yolun ayrı benimki ayrı
Az sonra ikimiz de yalnız
Kısa bir zaman için saat beş suları
İyidir beraber olmamız
Dostumdu önceleri
Göznurunu kitaplara dökmek varken
Avare gezerdi caddelerde
Dünya böyledir zaten
Kadın olmasın ara yerde

Bir varmış bir yokmuş aramızdaki dostluk
Kızına kıl kadar olsun göz koysaydım
Derdim buydu korktuğu
Odama uğramaz oldu semtimden geçmez
Oysa bir ben vardım içli dışlı olduğu
Gezilerdi sevgilerdi içtenlikler
Geldilerdi gerekirdi gitmeniz
Kaldı hep siz
Geri çevirdiniz

Düz duvar tırmanmalar
Sözde nedenleriniz
Eşleri çocukları dostları
Unutmuş gibiydiniz

Belli yaklaşmasından
Bakalım bu dinler mi
Siz sahi hep öyle derdiniz
Dur hele dur şimdi
Bir kişiyi sevgilerde görmeye
Kaç kapıdan geçeceksin
) Kimlik kartı
) Yanına katılanlar
) Bırakın eşyanızı
Son kapı açılınca karşında başkası

Kaç merdiven çıkacaksın
) Görmen şart mı
) Ya yoksa
) Bakalım ister mi
Son merdiven bitince
Bir boşlukta kalacaksın

Yan yana daireler
) Gecikme
) Çok geç
) Gitti
Aradığın hangisi
Kime neyi soracaksın

Hayal mi gerçek mi
Kollaya önleye
Düşleri düşmeleri
İşte gene sokaktasın
Sessizliği bir evin
Telefon kapı
Açan yoksa
Bir şeyler olmuştur

Ya gittiler uzaklara
Ki bu kurtuluştur
Ya yalnızlık adına
Bir savaşa girdiler
Bundan korkulur

Ya uzak bir çağrıya
Kulak uydurulmuştur
Duyulmaz başka sesler
Er geç duyulur
Her çocuk bir nur topudur
Paçavralar içine bile düşse
Bir nur topudur

Dar çağlara gelmese
Değmese hoyrat ayaklar
Çamurlara belenmese
Her çocuk bir nur topudur

El üstü tutulunca
Çimli sahalarda
Gezdirip koşturunca
Güler nazlı güzel
Göklerde bir uçurtma

Örselenmiş doğmuşsa
Onarılsın ister
Baksınlar korusunlar
Ana baba yanında olsun ister
Tanrısal dilekler
Her çocuk bir nur topudur
Nerden niçin mi geldim
Bilmeden bir şey diyemem ya siz
Hem hiç önemli değil
Geldim yer açtılar oturdum
Girip çıkanlar vardı
Zaten ben geldiğimde
Başka şeyler de vardı ekmek gibi su gibi
Gülüşler öpüşler ne bileyim hepsi
Doğrusu anlamadım bir düğün dernek mi
Sonra da kimileri düşünceli durgundu
Gidenler neye gitti doğrusu anlamadım
Zaten ben geldiğimde
Bir luna-park mı bir konser bir gösteri
Bilmem pek anlamadım önüm kalabalıktı
Sıkıştığım yerde vakit çabuk geçti
Bak dediler baktım pek bir şey göremedim
Hem her yer karanlıktı
Zaten ben geldiğimde
Benim tek düşüncem büzüldüğüm köşede
Nasıl çekip gideceğim kalk git dediklerinde
Çünkü çıkmak sıkışık sıralardan mesele
Kalkacaklar yol vermeye bakacaklar ardımdan
Az mı söylendilerdi şuracığa ilişirken
Zaten ben geldiğimde
