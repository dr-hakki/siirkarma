Ağlama gözleri kızarmış çocuk
Tek damla yaşın düşmesin yere
Bak tek güzelliğimiz yokluk
Sana bir öğüt ağlama boş yere

Ne olursa olsun hiçbir şey değmez
Senin bir damla gözyaşına
Ağlayana kimse boyun eğmez
Kimse bakmaz kimsenin yaşına

Ne kadar kötülük pislik varsa
Sen herşeyi tertemiz öğren
Eğer yüzüne gözyaşı yağarsa
Seni garip sanır her gören

Ağlama sakın çocuk ağlama
Korkmayana zarar gelmez bunu bil
Sevgini hep söyle sakın saklama
Aklından korkuyu gözünden yaşı sil
Bir günümüz bile sensiz geçmezken
Şimdi mezarına hasretiz anne

Issız bir mezarlık kimsesiz bir yer
Gölgesinde ulu loş bir mâbedin
Bir yığın toprakla bir parça mermer
Sırrıyla haşr olmuş orda ebedin

Bir yığın toprakla bir parça mermer
Üstünde yazılı yaşınla adın
Baş ucunda matem renkli serviler
Hüznüyle titreşir sanki hayatın

Seni gömdük anne yıllarca evvel
Göz yaşlarımızla bu ıssız yere
Kimsesiz bir akşam ziyaya bedel
Matem dağıtırken hasta kalblere

Kimsesiz bir akşam ezelden yorgun
Hüznüyle erirken Dicle de sessiz
Öksüzlük denilen acıyla vurgun
Bir başka ölüydük bu toprakta biz
Derin sularında bu ayna her an
Sizden bir parıltı aksettirecek
Kah çıplak bir omuz sessiz düşecek
Eriyen bir kuğu beyazlığından

Bazen bir tebessüm tutuşmuş mercan
Rüyasıyla sanki bir kızıl çiçek
Ve saçlar öyle ümitsiz yüzecek
Olgun akşamların ağırlığından
Aşk dediğin nedir ki
Tenden bedenden sıyrık
Çocukların içinde
Yaşadığı bir çığlık

Aşk dediğin nedir ki
Histen nefesten varlık
Umutsuzluk içinde
Karanlığa son ıslık
Başımızın üstünde bir bulutun
Güneşe asılmış gölgesi
Uzakta toz halinde dağılan
Yoğurtçu sesi
Gün bitmeden başladı içimizde
Yarınsız insanların gecesi
Aylar geçip yıllar olsa da
Yıllar geçip zaman dolsa da
Aşkın arzuları beni boğsa da
Bir gün seversin diye bekleyeceğim

Bugün nişanlansan yarın evlensen
Benden başka binbir kişi sevsen
Hepsiyle ayrı ayrı izdivaç görsen
Bir gün dönersin diye bekleyeceğim

Seni beklemekle geçse de ömrüm
Şu fani dünyada kalmasa günüm
Senden uzakta ölürsem bir gün
Ahirette seni bekleyeceğim
bir adın kalmalı geriye
bütün kırılmış şeylerin nihayetinde
aynaların ardında sır
yalnızlığın peşinde kuvvet
evet nihayet
bir adın kalmalı geriye
bir de o kahreden gurbet

sen say ki
ben hiç ağlamadım
hiç ateşe tutmadım yüreğimi
geceleri koynuma almadım ihaneti
ve say ki
bütün şiirler gözlerini
bütün şarkılar saçlarını söylemedi
hele nihavent
hele buselik hiç geçmedi fikrimden
ve hiç gitmedi
bir topak kan gibi adın
içimin nehirlerinden
evet yangın
evet salaş yalvarmanın korkusunda talan
evet kaybetmenin o zehirli buğusu
evet nisyan
evet kahrolmuş sayfaların arasında adın
sokaklar dolusu bir adamın yalnızlığı
bu sevda biraz nadan
biraz da hıçkırık tadı
pencere önü menekşelerinde her akşam

dağlar sonra oynadı yerinden
ve hallaçlar attı pamuğu fütursuzca
sen say ki
yerin dibine geçti
geçmeyesi sevdam
ve ben seni sevdiğim zaman
bu şehre yağmurlar yağdı
yani ben seni sevdiğim zaman
ayrılık kurşun kadar ağır
gülüşün kadar felaketiydi yaşamanın
yine de bir adın kalmalı geriye
bütün kırılmış şeylerin nihayetinde
aynaların ardında sır
yalnızlığın peşinde kuvvet
evet nihayet
bir adın kalmalı geriye
bir de o kahreden gurbet
beni affet
Kaybetmek için erken sevmek için çok geç
Bir gül bu karanlıklarda
Sükute kendini mercan
Bir kadeh gibi sunmada
Zamanın aralığından

Başında bu mucizenin
Sesler kokular ve renkler
Ebediyete kadar derin
Bir anın vadiyle bekler

Ve diyor fecirden berrak
Sesiyle her ürperişte
Geceyi yumuşatarak
Bütün gözyaşlarım işte

Serinletmesin ne çıkar
Bu ümitsiz yalvarışı
Hiç bir meyve ve pınar
Ne de günlerin akışı

Yetmez mi bu müjde sana
Aydınlatırsam alnını
Ben her rüyayı zamana
Taşıyan yıldız kervanı
Bir gün İcadiye`de veya Sultantepe`de
Bir beste kanatlanır birden olduğun yerde
Bir kainat açılır geniş sonsuz büyülü
Bu günün rüzgarında yıkanan mazi gülü
Dağılır yaprak yaprak hayalindeki suya
Bir başka gözle bakarsın ömür denen uykuya

Belki en hulyalısı duyduğun masalların
O şafak saltanatı korularda dalların
Her ufku tek başına bekleyen eski camlar
Bir sır gibi ömründen sızdırılmış akşamlar
Ardıçla kestanenin her yıllık macerası
Harap mezarlıklarda ölülerin duası
Gelir ve tekrar doğar ölmüş sandığın aşka
Anlarsın ölüm yoktur geçen zamandan başka
Bursa'da eski bir cami avlusu
Küçük şadırvanda şakırdayan su
Orhan zamanından kalma bir duvar
Onunla bir yaşta ihtiyar çınar
Eliyor dört yana sakin bir günü
Bir rüyadan arta kalmanın hüznü
İçinden gülüyor bana derinden
Yüzlerce çeşmenin serinliğinden
Ovanın yeşili göğün mavisi
Ve mimarilerin en ilahisi

Bir zafer müjdesi burda her isim
Sanki tek bir anda gün saat mevsim
Yaşıyor sihrini geçmiş zamanın
Hala bu taşlarda gülen rüyanın
Güvercin bakışlı sessizlik bile
Çınlıyor bir sonsuz devam vehmiyle
Gümüşlü bir fecrin zafer aynası
Muradiye sabrın acı meyvası
Ömrünün timsali beyaz Nilüfer
Türbeler camileri eski bahçeler
Şanlı hikayesi binlerce erin
Sesi nabzım olmuş hengamelerin
Nakleder yadını gelen geçene

Bu hayalde uyur Bursa her gece
Her şafak onunla uyanır güler
Gümüş aydınlıkta serviler güller
Serin hülyasıyla çeşmelerinin
Başındayım sanki bir mucizenin
Su sesi ve kanat şakırtısından
Billur bir avize Bursa'da zaman

Yeşil Türbesini gezdik dün akşam
Duyduk Bir musikî gibi zamandan
Çinilere sinmiş Kur'an sesini
Fetih günlerinin saf neşesini
Aydınlanmış buldum tebessümünle

İsterdim bu eski yerde seninle
Başbaşa uyumak son uykumuzu
Bu hayal içinde ve ufkumuzu
Çepçevre kaplasın bu ziya bu renk
Havayı dolduran uhrevi ahenk
Bir ilah uykusu olur elbette
Ölüm bu tılsımlı ebediyette
Belki de rüyası büyük cetlerin
Beyaz bahçesinde su seslerinin
Ne güzel geçti bütün yaz
Geceler küçük bahçede
Sen zambaklar kadar beyaz
Ve ürkek bir düşüncede
Sanki mehtaplı gecede
Hülyan eşiği aşılmaz
Bir saray olmuştur bize
Hapsolmuş gibiydim bense
Bir çözülmez bilmecede
Ne güzel geçti bütün yaz
Geceler küçük bahçede…
Birden bire sanki çıplak
Bir oyunuyla hafızanın
Bir kuş sesi çırpınarak
Düştü bağrına hazanın

Her bahçenin yabancısı
Ve her ümidin üstüne
Bir ses ki sonsuz acısı
Güllerin üzüntüsünde

Araştırdı bir baharın
Unutulmuş kokusunu
Ay ışığında dalların
Rüya dolu uykusunu

Bir akşamın beyaz fecre
Gönderdiği kanlı haber
Herkes ömründe bir kere
Bu zalim davetle titrer
Basma bu eşikte benim kalbim var
Kalbim ki bir uzak hayale ağlar
Kıskanç bir büyüdür bana uzletim
Zâlim arzularla tutuşan etim
Her akşam bir çarmıh olur ruhuma
Ben de bilmem nasıl diner bu humma
Saatler işkence günler cellâdım
Ne ben yanlızlığa bir lâhza kandım
Ne de yalnızlığım benden usandı
Tahtayı kurt oydu taş yosunlandı
Yabanî otlarla örtüldü duvar
Mermer havuzlarda köpüren sular
Kâh bir ayna oldu kamaşan güne
Kâh bağrım açıldı bütün hüznüne
Ufukları sarsan geniş rüzgârın

Benden sor sırrını bu boş yolların
Benden sor ve benden dinle akşamı
Ey bâkir cümbüşü her özleyişten sıcak
Bin uykuya yaslanmış sessiz kamaşan şafak
Her bahçenin üstünde ve her ufuktan başka
Yıldızların tuttuğu ayna ezelî aşka
Bir sır gibi hayattan ve ölümden öteye
İlk arzunun toprağa mal olmuş lezzetiyle

Ardından ağlanacak ne varsa ömrümüzde
Tekrar doğuşun sırrı gülümseyen bir yüzde
Uykusuz geceleri içten kemiren hüzün
Bin azabın çarkında gerilmiş ağaran gün
Öpüşler gözyaşları vaitler ve hicranlar
O derin sükutların aydınlattığı anlar
Bir sonsuz uçurumda uyanmış gibi birden
Sazlar sustuktan sonra duyulan nağmelerden
Doldurur hiç durmadan uzattığı bu tası
Gül ey bir âna sığmış ebediyet rüyası
İçlenme beyhudedir maziyi sakın anma
O vefasız yavruya benzer ki günlerimiz
Kendini yuvasından bırakır ki akşama
Benzeyen göle sessiz

Ruhundaki susuzluk engin mesafelere
Duyurmadan ne anne ne bir yuva hasreti
Narin kanatlarıyla uçar orman dağ dere
Ve bir gün bir çukurda bulunur iskeleti
