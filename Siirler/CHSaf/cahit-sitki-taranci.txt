Haydi Abbas vakit tamam
Akşam diyordun işte oldu akşam
Kur bakalım çilingir soframızı
Dinsin artık bu kalb ağrısı
Şu ağacın gölgesinde olsun
Tam kenarında havuzun
Aya haber sal çıksın bu gece
Görünsün şöyle gönlümce
Bas kırbacı sihirli seccadeye
Göster hükmettiğini mesafeye
Ve zamana
Katıp tozu dumana
Var git
Böyle ferman etti Cahit
Al getir ilk sevgiliyi Beşiktaş'tan
Yaşamak istiyorum gençliğimi yeni baştan
Neden öyle sessiz duruyorsun öyle
Şarkın mı tükendi dersin biten günle
Yoksa gün mü bitti şarkınla beraber

Çığlıklar içinde can verdiği bu an
N'olur gözlerine geceler dolmadan
Bana altın gibi bakışlarını ver
Anne sana kim dedi yavrunu doğurmayı
Sanki karnında fazla yaramazlık mı ettim
Senden istemiyordum ne tacı ne sarayı
Karnında yaşıyordum kafiydi saadetim

Bir kere doğurdunsa sonra niçin büyüttün
Kundakta beşikte de bir zahmetim mi vardı
Koynundan niçin attın yavrunu bütün bütün
Bilmiyor muydun ki o yalnızlıktan korkardı

Sütünden tatlı mıdır anne sanki bu hayat
Bana sorsana anne yaşamak bir hüner mi
El aç yalvar gündüze geceye boyun uzat
Bu uğurda bir ömür çürütmeye değer mi

Karnında yaşıyordum kafiydi saadetim
Anne istemiyordum ne tacı ne sarayı
Anne karnında fazla yaramazlık mı ettim
Anne sana kim dedi yavrunu doğurmayı
Dolaştığım denizlerce düşünüyorum
Bineceğim son gemi değil midir
Hayır sahibi omuzlarda giden tabut
Herkes gibi teselliye muhtaç olsaydım eğer
Derdim ki 'Elbet bir ağlayanım olur benim de
Ramazan geceleri Yasin okuyanım
Baharda kabrime menekşe getirenim de'

Fakat bütün bunlar da olur
Yine tasa etmem
Yine kırılmam kimseye
Ben aşk adamıyım
Sevmeye geldim insanları
Gönlümle elimle kafamla sevmeye
Hesapsız karşılıksız
Ayrılık gayrilik gözetmeden
Gün gelip gidersem şayet
Öyle severekten gideceğim ki
Karanlık kıyılardan bile olsa
Candan selamlarım
Civarımdan geçecek gemileri
Güneşli gemileri
Şarkılı gemileri
İçlerinde kendim varmışım gibi
Nerde ne zaman bu hava çalınsa
Hoş geldi geçmişteki güzel günler
Nereye gidersen git günlük tasa
Bırak biraz da şad olsun gönüller

Beşiktaş'ta gün görmüş bir bahçede
Nisan akşamlarının en tatlısı
Sevdiceğim on dördünü sürmede
Bende gönüllerin en kanatlısı

Ben delikanlıyım o kız ve dilber
Bahar kokan o yanıp tutuşan ben
Şakadan derken dalmışız beraber
Aşk bahçesine çıkılmaz içinden

Ölüyorum senin için güzelim
Nasıl gülüp sokuluyor sahi mi
Saçlarını okşayan hangi elim
Kollarımda o yarin kendisi mi

Çöl olsa aşar dağ olsa yıkarım
Bizi ayıran kalın duvarları
Bu acı gerçeğe sonradan vardım
Gök çoktan yeşildirdal çoktan sarı

Bir define var gitsem bulur muyum
Öpüştüğümüz ağaçlar altında
Sevmek devam eden en güzel huyum
İnsan bir kere sever hayatında

Ben değilim söz açan gelecekten
Var mı yok mu alemde bir o akşam
Hiçbir şey istemiyorum felekten
Bir daha seninle beraber olsam
Baktım ki gökyüzü baştan başa bulut
Unut diyor o güzel günleri unut
Baktım ki deniz her dalgasıyla düşman
Kuşlar av peşinde balıklar pusuda
Çok gerilerde kalmış çıktığım liman
Yok görünürde sığınacak bir ada

Baktım ki musibet gün gelip çatmış
Yolcusunda tayfasında şafak atmış
Ne yelken kâr eder ne kürek ne istim
Dayandım aşk ile yürüttüm gemiyi
Aşk ile koskoca dağları düz ettim
Avladım sonunda o civân kekliği
Açınca baharın dişi gülleri
Bir başka rüzgar eser bahçelerde
Dinle çılgınca öten bülbülleri
Sorma niçin düştüğünü bu derde

De ki -Aşktır şadeden gönülleri
Perişan berbat eden gönülleri
Aşk söyletir en yanık türküleri
Ay buluta girdiği gecelerde
İlk sevgilimin gülüşüne benzer
Bir Nisan havası değil mi esen
Zincirlere kelepçelere inat
Kanatlarımı açmak zamanıdır
Allahaısmarladık kaldırımlar

Giyenler düşünsün dar elbiseyi
Ölçülü sözü hesaplı adımı
Ben kurtuldum kafeste kuş olmaktan
Saltanat sürer gibi uçuyorum
Erk ağacı gelin olduğu gün

Hayranım bu şehrin bacalarına
İrili ufaklı hep bir ağızdan
Nasıl derinden gökyüzüne doğru
Bir türkü söylüyorar öyle sessiz
Dmanı daim olsun güzel baca

Yuvası saçakta kalan kırlangıç
Yuvası dallara emanet serçe
Derken camiler üstünde güvercin
Minareler katında geçiyorum
Gökyüzü mahallesi istanbul'un

Süt beyaz bir martıyım açıklarda
Gemilere ben yol gösteriyorum
Buğday ve ilaç yüklü gemilere
Bir kanat vuruşta bulutlardayım
Bir süzülüşte vatanım dalgalar
Nihayet damlarda leylekler göründü
Upuzun gagalarını takırdatan
Vefasız sandığımız turnalar döndü
Geçen yıl gittikleri meçhul diyardan

Çiçek açmış ağaçlara bak ne güzel
Gel bizim olsun serçelerin neşesi
Gel seninle kırlara açılalım gel
Neler vadetmiyor akar suyun sesi

Şu yeşilliğin ta sonuna gideriz
Ne olduğumuzu unutuncaya dek
İstersen havadan sudan bahsederiz
Yalnız adımlarımızla sevişerek

Uzamaya başladı günler sahiden
Güneşin batmak istemediği belli
Eteğini havalandırarak esen
Kış boyunca düşündüğüm bahar yeli
İnsanlar dalgasına tutulmuş bir gemiyim
Sağa sola sallanıpbakınçırpınıyorum
Fakat bilmem ki sarhoş onlar mıdırben miyim
İnsanlar dalgasına tutulmuş bir gemiyim

Deliklerim açıldı tazyikinden suların
Kudurmuş denizinde hakkın çırpınıyorum
Güverteyi yıkıyor çığlığı yolcuların
Kudurmuş denizinde hakkın çırpınıyorum

Gittikçe kabarıyoramanınbu dalgalar
Ufuk sise gömülüne gelen var ne giden
Kaptan imdat düdüğü durmadan çalar
Kaptan imdat düdüğü beyhude çalar

Ne zaman kara yüzü göreceğimne zaman
Bir ümit dağılıyor çıkan her nefesimden
Batacağım galiba bir limana varmadan
Ne zaman kara yüzü göreceğimne zaman
Dolaştığım denizlerce düşünüyorum
Bineceğim son gemi değil midir
Hayır sahibi omuzlarda giden tabut
Herkes gibi teselliye muhtaç olsaydım eğer
Derdim ki "Elbet bir ağlayanım olur benim de
Ramazan geceleri Yasin okuyanım
Baharda kabrime menekşe getirenim de"

Fakat bütün bunlar da olur
Yine tasa etmem
Yine kırılmam kimseye
Ben aşk adamıyım
Sevmeye geldim insanları
Gönlümle elimle kafamla sevmeye
Hesapsız karşılıksız
Ayrılık gayrılık gözetmeden
Gün gelip gidersem şayet
Öyle severekten gideceğim ki
Karanlık kıyılardan bile olsa
Candan selamlarım
Civarımdan geçecek gemileri
Güneşli gemileri
Şarkılı gemileri
İçlerinde kendim varmışım gibi
Kapımı çalıp durma ölüm
Açmam
Ben ölecek adam değilim

Alıştım bir kere gökyüzüne
Bunca yıllık yoldaşımdır bulutlar
Sıkılırım
Kuşlar cıvıldamasa dallarında
Yemişlerine doymadığım ağaçların
Yağmur mu yağıyor
Güneş mi var
Farketmeliyim
Baktığım pencereden
Deniz görünmeli çıksam balkona
Tamamlamalı manzarayı
Karlı dağlarla sürülmüş tarlalar
Ekmekten olamam doğrusu
Nimet bildiğim
Sudan geçemem
Tuzludur teneffüs ettiğim hava
Ya nasıl dururum olduğum yerde
Öyle upuzun yatmış
İki elim yanıma getirilmiş
Hareketsiz
Sükûta râmolmuş
Sanki devrilmiş bir heykel

Ellerim ne der sonra bana
Soğumuş kalbime ne cevap veririm
Utanmaz mıyım ayaklarımdan

Kalkmalıyım
Dolaşmalıyım
Sokaklarda parklarda
El sallamalıyım
Giden trenlere
Kalkan vapurlara
Bilmeliyim
Gölgelerin boyundan
Saatin kaç olduğunu
Islık çalmalıyım
Türkü söylemeliyim
Yol boyunca
Keyfimden ya hüznümden
Geçmiş günleri hatırlamalıyım
Dalıp dalıp akarsuya
Hayaller kurmalıyım
Güzel geleceğe dair
Yanımdan geçenler olmalı
Selâm almalıyım
Robenson'u düşünmeliyim
Garipliğini
Şükretmeliyim
İnsanlar arasında olduğuma
Nedir ki eninde sonunda ölüm
Ayrı düşmek değil mi aşinalardan

Kapımı çalıp durma ölüm
Açmam
Ben ölecek adam değilim
Korkarım felekte bir gün
Bir bayram yemeğinde
Anam babam gibi kardeşlerimde
En güzel dalgınlığında ömrün
Beni gurbette sanıp
Keşke gelseydi bu bayram
Diyecekler
Ve birdenbire yürekler
Aynı acıyla yanıp
Hepsinin gözleri yaşaracak
Öldüğümü hatırlayarak
Bir de bakmışım ki ölmüşüm
Dünya sönmüş başucumda
Bir türlü gözümden gitmez

Ne gurbetlere düşmüşüm
İsterdim ki avuçlarımda
Kimse halim sual etmez

Sorma nelerden olmuşum
Nelere etmişim veda
Böceklere gücüm yetmez
Bir güzel bilirim bir daha bilmem
Onda gör cilve nedir eda nedir
Öyle satar kendini dirhem dirhem
Ondan bu gönül deli divanedir

Nerden çattım böylesi bir güzele
Netsem neylesem o kız geçmez ele
Kaptırdım kendimi bir kere sele
Bana sor dalga nedir kaya nedir

Gündüz işimde beni şaşkın eder
Gece düşümde beni çılgın eder
Ayrılığı başımdan aşkın eder
Bir sevda ki yanmaktan başka nedir
Ben bu dünyaya yanlış gelmiş olacağım ben
Ben öyle her insandan o kadar uzağım ben
Yine bu gözlerimdir okşanacak şey arar
Yoksa içimde başka bir dünya hasreti var

Uyanır gibi birden bir korkulu rüyadan
O içimden sevdiğim benim olan dünyadan
Bir ses bana 'Gel ' dese ben o sesi işitsem
Kimsecikler duymadan bir kapı açıp gitsem
Aynadaki aksim gölgem bir de ben
Var mıdır yok mudur onlar sahiden
Aşina değiller çektiklerime
İçlerinden biri gelse yerime

Ben bir gölge olsam yahut bir hayal
Onlar gibi hissiz onlar gibi lal
Olsa bütün ömre bedel bir lahzam
Var görünsem onlar gibi yok olsam
Memleket isterim
Gök mavi dal yeşil tarla sarı olsun
Kuşların çiçeklerin diyarı olsun

Memleket isterim
Ne başta dert ne gönülde hasret olsun
Kardeş kavgasına bir nihayet olsun

Memleket isterim
Ne zengin fakir ne sen ben farkı olsun
Kış günü herkesin evi barkı olsun

Memleket isterim
Yaşamak sevmek gibi gönülden olsun
Olursa bir şikayet ölümden olsun
Yorgunsunuzaklardan gelmişsin
Yitirmişsin neyin varsa birer birer
Bir sağlıkbir sevinçbir umut
Onlar da neredeyse gitti gider

Dost bildiğin insanların yüzleri
Aynalar gibi kapkara
Suyu mu çekilmiş bulutların
Dönmüşsün kuruyan ırmaklara

Taşlara düşen saat gibi
Ne artı ne eksi
Bir sağlıkbir sevinçbir umut
Hikaye hepsi
Gecesi benden mehtabı senden
Bir bahçesi var ki aşkımızın
Mevsimlerdir dolaşırız bitmez

Kim demiş ki zamanla gül solar
Bülbül hiç yorulur mu türküden
Dilbersin işte delikanlıyım

Ne hikmettir bu Yarab ne güzel
Herhalde yeryüzünde değiliz
Sahiden biz nerdeyiz sevgilim
Bugün cuma
Büyükannemi hatırlıyorum
Dolayısiyle çocukluğumu
Uzun olaydı o günler
Yere düşen ekmek parçasını
Öpüp başıma götürdüğüm günler
O zaman da inandığım gibi
Sahiden bir öbür dünya varsa eğer
Orada da cumaysa bugün
Başında bulutlardan beyaz örtüsü
Büyükannem namaz kılmaktadır
Namahrem eli değmez seccadesinde
Mekke-i Mükerreme'den getirilmiş

Dilerim duàsinda unutmasın beni
Günahkar olduğumu hatırlayarak
Bugün hava güzel
Bugün içim içime sığmıyor
Annemden mektup aldım
Memlekette gibiyim
Allaha çok şükür karnım tok
Elimi uzatsam kahve fincanı dudaklarımdadır
Kuşlar kaçmıyor benden
Bir güvercin kanadında okşuyorum
Göklerin maviliğini
Serçelerin cıvıltısıyla siniyor içime
Ağaçların yeşilliği
Bulutların ipek gölgesi
Çocukların yüzünde hışırdıyor
Elime çember almadan
Düşüncelerimi nura garkeden güneşe sor
Bu Nisan rüzgarı da şahadet eder
Bütün insanları kardeş biliyorum
Cümlenin sağlığına duacıyım
Şayet ölürsem
Helallaşmaya vakit kalmadan
Hatırdan çıkarmayın beni
Dünyaya benden selam olsun
Her nefes alıp verişiniz
Can yoldaşın olmazsa olmasın
Yalnızım diye hayıflanmayasın
Eğilmiş üstüne gökyüzü masmavi
Bir anne şefkatine musavi
Üç adım ötede deniz
Dosttur ne öfkesi ne durgunluğu sebepsiz
Bir derdin varsa açabilirsin ağaçlara
Ağac yaprak verir sır vermez rüzgara
Ve kış yaz
Dalda kuş eksik olmaz
Dağ başında duman
Yalnızlık nedir göreceksin
olduğun zaman
Otur ki sandalye hatırlasın
Sandalye olduğunu
Masa da unutur masalığını
Elini komasan üstüne
Bakışlarını ayırmaya gelmez
Sürahi boşalır sonra suyundan
Kadehim kadehim dediğin şey
Dudağını değdirmedikçe kadeh değildir
Mezeler de bilmez renklerini lezzetlerini
Çatalını dokundurmazsan

Fakat farkındamısın 
Affan dedeye para saydım
Sattı bana çocukluğumu
Artık ne yaşım var ne de adım
Bilmiyorum kim olduğumu
Hiç bir şey sorulmasın benden
Haberim yok olan bitenden
Bu bahar havası bu bahçe
Havuzda su şırıl şırıldır
Uçurtmam bulutlardan yüce
Zıpzıplarım pırıl pırıldır
Ne güzel dönüyor çemberim
Hiç bitmese horoz şekerim
Saltanat sürmektedir içimde bir hükümdar
Hırsının pençesindeşehvetinin esiri
Etrafını almıştır dalkavuk ve riyakar
Korkulu bir sarayım doğduğum günden beri

Ne gizli cinayetlerneler neler oluyor
Denize her gün körpe cesetler döküyorum
Ne baharlar soluyorne baharlar soluyor
Azamet ve ihtişam içinde çöküyorum
Dün güzel bir kadın geçti
Kabrimin yakınından
Doya doya seyrettim
Gün hazinesi bacaklarını
Gecemi altüst eden
Söylesem inanmazsınız
Kalkıp verecek oldum
Düşürünce mendilini
Öldüğümü unutmuşum
İnsanlar içinden kurtulup ne zaman
Aynamla baş başa yapayalnız kalsam
Akislerle susup nihayet bir insan
Olduğumu bana hatırlatır aynam

Aynam aynam bana bir devle bir cüce
Halinde gösterir içimle dışımı
Bu müthiş tezadı duyup düşündükçe
Nasıl zaptedeyim ben haykırışımı
Sen her gün başka bir güzel olsan
Ben her gün başka bir âşık
Her göz göze gelişimizde
Yıldırımla vurulmuş gibi olsak
Yepyeni bir aşk olsa aramızdaki
Her seferinde
Ne harika olurdu yaşamak
Hele evlilik
Sen her gün başka bir güzel olsan
Bu akşam vakti deniz
O bütün hasretimiz
Sanki gelmiş de dile
Nedametin sesiyle
Çarparak kayalara
Yetmez mi diyor deniz
Karada çektiğiniz
Desem ki vakitlerden bir Nisan akşamıdır
Rüzgârların en ferahlatıcısı senden esiyor
Sende seyrediyorum denizlerin en mavisini
Ormanların en kuytusunu sende gezmekteyim
Senden kopardım çiçeklerin en solmazını
Toprakların en bereketlisini sende sürdüm
Sende tattım yemişlerin cümlesini
Desem ki sen benim için
Hava kadar lazım
Ekmek kadar mübarek
Su gibi aziz bir şeysin
Nimettensin nimettensin
Desem ki
İnan bana sevgilim inan
Evimde şenliksin bahçemde bahar
Ve soframda en eski şarap
Ben sende yaşıyorum
Sen bende hüküm sürmektesin
Bırak ben söyleyeyim güzelliğini
Rüzgârlarla nehirlerle kuşlarla beraber
Günlerden sonra bir gün
Şayet sesimi farkedemezsen
Rüzgârların nehirlerin kuşların sesinden
Bil ki ölmüşüm
Fakat yine üzülme müsterih ol
Kabirde böceklere ezberletirim güzelliğini
Ve neden sonra
Tekrar duyduğun gün sesimi gökkubbede
Hatırla ki mahşer günüdür
Ortalığa düşmüşüm seni arıyorum
Mazim Aho bir daha bulunmazbir hazine
Hırsız gibi dalardım altın gümüş içine
DalardımFakat şimdi o servetten bana ne
MazimAh o bir daha bulunmaz bir hazine

Mazim çılgınca çalançalan bir orkestra
Her günüm bir ahenkteher biri bir hatıra
Piyanokemanflütsaksafon ve tambura
Mazim bir orkestramazim bir orkestra

Mazim tüten bir bacadumanın yoktu sonu
Her günüm göğe çıkan bir duman helezonu
Hangi mel'un şeytandır bilsem söndürdü onu
Mazim tüten bir bacadumanın yoktu sonu

-Eski saadetinlegeçmiş günleriyle kal
Gözlerini yumarak o dünyayı seyre dal
O değil mi hayatta tutunduğun en son dal
Eski saadetinlegeçmiş günlerinle kal
Bu meltemli geceler
Su sesi ayışığı
Uzayan türküleri
Cırcır böceklerinin
Bu cümbüş bu muhabbet
Bu tatlı uykusuzluk
Hep senin şerefine
Esmer güzeli yarim
Bir akşam ilk olarak ağladım
Bekar odamın penceresinde
Hani ev bark Hani çoluk çocuk
Ne geçti elime bu hayatın
Meyhanesinde kerhanesinde
Yatağım her gece böyle soğuk
Saadet bu ömrün neresinde
Babam kırdı beni ilkönce babam
Dosttan gördüm kahrın daniskasını
Nankör çıktı iyilik ettiğim adam
Sevdiğim kız da savdı sırasını

Bendim hayal üstüne hayal kuran
Gözüm kapalı olduğu zamanlar
Benim başımı taştan taşa vuran
Sandığım gibi değilmiş insanlar

Garibim dünyada garip nafile
Gelse boynuma dolansa da bahar
Kendi hoş kendi masum sesinizle
Siz söyleyin garipliğimi kuşlar
Renkler çekildi işte simsiyah bir saraya
Birbirine müsavi artık her şey Gecedir

Geldi minarelerle kuyular bir hizaya
Ya her şey dev gibidir yahut her şey cücedir

Bir sular hücumudur ansızın hafızaya
Bu başlayan belki de biten bir işkencedir

Kafalar ayna gibi şimdi bir muammaya
Bu içinden çıkılmaz bir müthiş bilmecedir

Korku bir kokudur ki karışmış bu havaya
Ve sükut bir çığ gibi büyüyen düşüncedir

Şimdi her kımıldanış usulca sessizcedir
Bir torba tutmuş gibi boşlukta bir el güya

Gülen ağlayan başlar düştü aynı torbaya
Gece bir sebep değil belki bir neticedir
Âlemde gündüz gönlüme işkencedir
Bence bayram ufukta gün bitincedir

Günün geçit vermez karlı dağlarını
Sanki sihirbaz bir el eritincedir

Bütün gün beklediğim bahar ki gece
Gökte yıldızların da ümidincedir

Yollar yollarda nihayet içime denk
Sonsuzlaşarak başı boş gidincedir

Ben ister güleyim ister ağlayayım
Sesimi yalnız kendim işitincedir

Âlemde gündüz gönlüme işkencedir
Bence bayram ufukta gün bitincedir
Hiçbir kuşun üstüne konmadığı bir ağaç
Ömrüm ne diye kondun bu ağacın üstüne
Sana kim dedi ömrüm kuşa şarkıya muhtaç
Hiçbir kuşun üstüne konmadığı bir ağaç

Her gün başka ahenkte söylediğin şarkılar
İnandırmıştı beni ömrümün düğününe
Ne yazık şimdi her dal hasretinle hışırdar'
Ah nasıl inanmıştım ömrümün düğününe'

Rüzgar bir cellat gibi sallarken satırını
Yapraklar dökülüyor günler bir bir düşüyor
Kupkuru bir gövdeye ümitler üşüşüyor
Hayat bir cellat gibi sallıyor satırını

Gel yine gölgemde kur ömrünün çadırını
Sen ki benim şeklini sevdiğim ilk baharsın
Bir doğdun bir de batma hayatıma kıyarsın
Gel yine gönlümde kur gönlünün çadırını
İçimi titreten bir sestir her gün
Saat her çalışında tekrar eder
'Ne yaptın tarlanı nerede hasadın
Elin boş mu gireceksin geceye
Bir düşünsen yarıyı buldu ömrün
Gençlik böyledir işte gelir gider
Ve kırılır sonra kolun kanadın
Koşarsın pencereden pencereye'

Ah o kadrini bilmediğim günler
Koklamadan attığım gül demeti
Suyunu sebil ettiğim o çeşme
Eserken yelken açmadığım rüzgâr
Gel gör ki sular batıya meyleder
Ağaçta bülbülün sesi değişti
Gölgeler yerleşiyor pencereme
Çağınız başlıyor ey hâtıralar
Çölde bir yolcu gibi yalnızlığım içinde
Kavrulup gidiyorum
Serseri bir rüzgar gibi hep ganimet peşinde
Savrulup gidiyorum
Serçe kadar pervasız bir günden ötekine
Atlayıp gidiyorum
Bütün kumaşlarını açtığım gibi yine
Katlayıp gidiyorum
Bir kış güneşi gibi ben keyfimin esiri
Görünüp gidiyorum
Ne belli yerim var ne de sevdiğim biri
Sürünüp gidiyorum
Ne doğan güne hükmüm geçer
Ne halden anlayan bulunur
Ah aklımdan ölümüm geçer
Sonra bu kuş bu bahçe bu nur
Ve gönül Tanrısına der ki
- Pervam yok verdiğin elemden
Her mihnet kabulüm yeter ki
Gün eksilmesin penceremden
Gün olur ki ne gökyüzü para eder
Ne deniz kenarı ne bağlar bahçeler
Gün olur ki ne kız ne rakı ne şiir
Hiçbir şey insanı sarmaz kandıramaz
Her çeşmeden boş döner elindeki tas
Gün olur ki çıldırmak işten değildir
Ey sâkin suları karıştıran el
Balıklara huzur vermiyen dalgıç
Ey zenginle fakir çirkinle güzel
Arasında keskin parlayan kılıç

Gündüz ey sızlayan kalb ağrıyan diş
Ey yaşamaktaki tükenmez tasa
Git sor niçin sana düşman kesilmiş
Geceden geceye uçan yarasa
Güneşin arkasında görünen çocuk
eliyle güneşi gösterir durur
camlar arkasında düşünen çocuk
hırsından camlara yumruk savurur

Camlar arkasında bekleyen çocuk
üç mevsim güneşin seyrine dalar
ve kışın güneşi özleyen çocuk
diliyle buğulu camları yalar

Güneşe kavuşabilmek için çocuk
gündüzün boş yere çırpınır durur
Nihayet nihayet geceleyin çocuk
koynunda güneşle beraber uyur
Bilmem ki hâtıralar
Ne istersiniz benden
Gelir gelmez sonbahar

Bu kanad çırpış neden
Cama vuracak ne var
Ey eski hâtıralar

Sanmayın güller açar
Bülbül değildir öten
Bu rüzgâr başka rüzgâr

Ne istersiniz benden
Bilmem ki hâtıralar
Gelir gelmez sonbahar
