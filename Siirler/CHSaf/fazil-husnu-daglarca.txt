Üfleme bana anneciğim korkuyorum
Dua edip edip geceleri
Hastayım ama ne kadar güzel
Gidiyor yüzer gibi vücudumun bir yeri

Niçin böyle örtmüşler üstümü
Çok muntazam ki bana hüzün verir
Ağarırken uzak rüzgarlar içinde
Oyuncaklar gibi şehir

Gözlerim örtük fakat yüzümle görüyorum
Ağlıyorsun nur gibi
Beraber duyuyoruz yavaş ve tenha
Duvardaki resimlerle nasibi

Anneciğim büyüyorum ben şimdi
Büyüyor göllerde kamış
Fakat değnekten atım nerde
Kardeşim su versin ona susamış
Af buyruğuyla açılmıştı hapishane kapısı
Taşıyordu koca burunlar tıraşlı enseler kara çeneler
Dizleri eğri omuzları çarpılmış sırtlar çıkık dökülüyordu
Vakitlere kapanmış büyük karanlıklardan
Taşıyordu vay dökülüyordu vay
Yırtık pis bitli çirkin
Sokağı dolduruyordu terli can uğultusu

Geçiriyordu avucunu şaşkınlıkla saçından saçından
 yıl yatmış

Kolunda anası kucağında yavrusu
Doldurmustu kapının önünü kalabalık
Kimi ta dağ köylerinden koşmuş
Kimi ta denizlerden
Bir özlem sarmış bağrı ölümden yüce
Sevgiyle arıyorlar parçalarını
Heybelerinde ekmek destilerinde su

Bir türlü inanamıyordu sokaklara sokaklara
 yıl yatmış

Gönüllere sığmaz olmuş kavuşmak duygusu
Öyle sarılır ki geçmişe
Erir göğsü göğsünde tutuklunun
Pişmanlık kavaklar tarlalar davarlar için
Pişmanlık gemilere düğünlere ırmaklara
Pişmanlık beşiklerden kağnılardan sessiz
Yerce gökçe değil insan dolusu

Çılgınca kucaklıyordu hepimizi hepimizi
 buçuk yıl yatmış

Taşar içerde kalanların sorusu
Çubuk demirler arkasından maviliğe
Hem esenliğe ermiş hem yaşlı yelcek
Bir yurt türküsü yeniler karanlığı
Zaman yeğnik değildir yeğniktir
Dön de gör ananı belleyecek
Boş koğuşlar kurmuş pusu

Sönük gözü aydınlıkla büyüyordu büyüyordu
 yıl yatmış

Çıkınlarda gecenin binlerce gecenin uyunmamış uykusu
Bir yorgunluk çökünce yürünmüş yeryüzünden
Kalabalıkta dağılır birer ikişer özgür
Doğuya batıya kuzeye güneye özgür
Yüreklerinde bir çığ
Yaşamak sevinci vay
Yaşamak korkusu

İnmeli yani sıçrıyordu havaya havaya
 yıl yatmış
Denizin sakladığı bir şey var
Sevmek der kimi
Kimi unutulmak

Peki neden üşütür hep
Bu ağustos gecesinde
Karanlığın büyüklüğü

Beni düşünme dedindi ayrılırken
Düşünmüyorum ki
Düşüncem sende kalmış
De bana nasıl öldürebilir kişi kendini
Sevgiyçin
Sonra nasıl düşünebilir deniz deniz
Sonra nasıl sever

Güzellikle çirkinlikle ilgin yok
Büyüksün
Ve varsın her oluda
Buğdaydan yalıma dek

Duy gecenin üstünden
Seni düşündükçe
Öyle yaslıyım ki
Yeryüzünün bütün sevgilerine gülüyorum
Sen Deniz Gök
Bir an dursanız uykuda
Büyür bir yosun geceye karşı

Tedirgin olur ölüler
Bir an yaslansanız karanlığa
Sen Deniz Gök
---------------------
Dalarım engine
Ki yaşadığım
Anladığımdır

Roma'yla Kartaca'nın arasında
Yüzer sevgi sevgi
İstanbul

Böler bir kuş düşüncemi ikiye
Maviden
Yarıda kalır içki
---------------------
Dersin ki
Ellerimize değecek
Yıldızlar
Büyüyecek büyüyecek de

Dersin ki
Bir aydınlığı var
Sevgililer için
Karanlık sessiz de

Dersin ki
Uyuyamıyorum
Yalnızız
Gece mavi de
---------------------
Sessizdi yeryüzü
Yeryüzünde biricik Akdeniz vardı
Akdenizde
Yalnız ikimiz

Beni seviyor musun dedim
Yumdu gözlerini uzaklığa
Tam sorulacak an diye gülümsedi
Tam sorulacak yer
---------------------
Bir kocaman yeşil bir kocaman boz
Yellerde
Çarpar birbirine çarpar enginlere dek

Dalgaların ucunda yıldızların ucu
Her köpük bir fırtına
Her köpük bir evren

Su deniz su gök gizlenebilir
Seni sevdiğim
Gizlenemez
---------------------
Havaya da yalıma da ağaca da benzer ama
En çok suya benzer
Sevgimiz

Morluğun acısı var sonu yok
Karışır yaşamımıza
Kendiliğinden

Herkes ölünce toprak olurmuş
Hayır hayır
Bizim su olacağımız besbelli
---------------------
Akdeniz enginlerde kararmaktadır
Ama
Ben
Öyle maviyim ki

Akdeniz bir gitmişlikle eski uzak
Ama
Ben
Sahibi gibiyim yıldızların

Akdeniz seni bir daha yaratamaz
Ama
Ben
Seni bir daha sevebilirim
---------------------
Deli gibi bir gürültu ansızın
Yırtılırcasına yarılır sessizlik
Düşünür Akdeniz

İşte uçaklar geçer havalarından
Kalır mavilik üstünde apak izleri
Akdeniz anlar ve sever
---------------------
Denizdir
Her akşam üstü
Bütün düşüncelerde
Gelip gider

Seninle
Acısı
Uzunluğu
Aksi

Ve gece yarısıdır bu masmavi şey
Senin
Uzaklarda
Unuttuğun sessizlik
---------------------
Duymuştun
Bu türküyü
Çok eskiden de

Bu türküyle anlarsın yelden
Yeşilden
Kadırgaların dibindeki sessiz yosunları

Bu Akdeniz dalgalarında bu türküde sen
Varsın ışıl ışıl
Ve yoksun biraz
---------------------
İyice düşün bu bütün yaşamamızdır
Allah ne kadar büyüktür
Ekinlere güneş verir çocuğum
Beni mavi sabahlara devreder
Mavi güller gibi uykum

Allah ne kadar büyüktür
Kuşlar gönderir dallarımıza
Karanlıklar kalbe dolduğu vakit
Nasibi terk ederiz bir yıldıza

Allah ne kadar büyüktür
Yol verir gemimize denizler üstünden
Garip sonsuzluklar duyarız
Sular akarken bulutlar yürürken

Ve Allah ne kadar büyüktür çocuğum
Şükrolsun ruhumuz şimdi
Nihayetsiz asırları içinde
Bizi tesadüf ettirdi
Suçu büyüktü Âsû'nun göklerecek
Taş atmıştı güneşe doğru
Bilinmeyen türküsünde
Bilinmeyen çağından

Açtı uykusuzdu sayrıydı
Dolmuştu şeytanların soluğu derisine
Kötü bir ışık
Ve mavilikte duruşu çarpık ağaçların

Sövmüş Tanrısına sövmüş
Âsû Âsû
Yakılacak yakılacak
Âsû Âsû

Doymuşlar bir ilk zaman içinde
Ki sürer sıcaklığı karın karın
Kartalla doymuşlar yılanla doymuşlar
Doymuşlar yellerle yıldızla yalazla

Var olmanın yeğnikliği alna çizilmiş
Kötü ruhlar uyusun türlü boyalar içre
Ve ta masallara uzanır
Dudakların kızıl süsleri

Agaç davulların seslerinden
Âsû Âsû
Yeşiller allar sarılar
Âsû Âsû

Halay çeker korku
Uzak kuşakların acısına karışık
Yontulmuş taşlarda susar
Güçsüz yumuşaklığı etin

Büyünün kara kanını üfler boynuzlara
Toprakta kök
Açık bir esrikliktir apaçık bir uykudan
Ve avın kurtuluşu işte

Kişinin gücü Tanrının büyüklüğüne
Âsû Âsû
Yankılanır dağdan dağa insandan insana
Âsû Âsû

Devrilmiş gözleri ak
Patlamış ürküden göğsü
Bütün oba ateş bütün oba ölüm
Bütün oba çırılçıplak

Açlığı uykusuzluğu sayrılığı tükenmez ama
Düşer elleri
Yaşaması parlamaz ama Âsû'nun
Ölüsü parlar

Aydınlık yitiverir yeryüzü yalnızlığından
Âsû Âsû
Seni senin karanlığın sever ancak
Âsû Âsû
Topraktan mı çıktı yarı toprak bir yaratık
Gökten mi indi yarı gök bir kartal
Bir Memet daha var oldu o sıra
Tepenin doruğunda kalpağı al

Bir Memet olduğu besbelli
Saçları başakta gözleri çiçekte
Elleri ayakları öylesin kocaman
Yüzü altı Memet'in yüzüne öylesin benzemekte

Vardı üç adımda masalcana
Ağzi duman tüten makineliye dev
Kabzeyi kavrar kavramaz basti tetiğe
Fışkırdı namludan sonsuz bir alev

Allah Allah şaştı bütün dağlar bütün gök
Şaştı dost düşman
Bu kimdir bu kaçıncı Memet'tir
Ölülerde dirilerde dondu kan

Görsen efsane görmesen efsane
Duysan efsane
Uzak mıdır bayraktan düşen
Yakın mıdır ne

Bir parıltı bir parırıtı tarihten
Tanrıca dik
Yurdun ulusun kutsal gücü
Bu yedinci Memet Memetçik
Yeşil çalışkandır
Kırmızı yaramaz
Sarı uykucu
Ak yıkanmış
Kara korkak

Ben erkenden
Anaokuluna giderken
Yeşil gibiyim
Bu eller miydi masallar arasından
Rüyalara uzattığım bu eller miydi
Arzu dolu yaşamak dolu
Bu eller miydi resimleri tutarken uyuyan

Bilyaların aydınlık dünyacıkları
Bu eller miydi hayatı o dünyaların
Altın bir oyun gibi eserdi
Altın tüylerinden mevsimin rüzgarı

Topraktan evler yapan bu eller miydi
Ki şimdi değmekte toprak olan evlere
El işi vazifelerin önünde
Tırnaklarını yiyerek düşünmek ne iyiydi

Kaybolmus o çizgilerden
Falcının saadet dedikleri
O köylü çakısının kestiği yer
Söğüt dallarından düdük yaparken

Bu eller miydi kesen mavi serçeyi
Birkaç damla kan ki zafer ve kahramanlık
Yorganın altına saklanarak
Bu eller miydi sevmeyen geceyi

Ayrılmış sevgili oyuncaklardan
Kırmış küçücük şişelerini
Ve her şeyden ve her şeyden sonra
Bu eller miydi Allaha açılan 
- Vuzuh el ve ayak halinde
onu rahatsız ediyordu

Karar vermişim öleceğim
Büyük sular arasında korkusuz
Nur ile uzak yazılar ile
Bir muska gibi boynumda kalacak
Bu husus

Senelerce evvel tohumların mavi zamanından evvel
Karar vermişim gece kuşlarının müsaadesinde
Etrafıma boş ve büyük kadehler dizeceğim
Ve seyredeceğim onları sultanlar gibi
Kurumuş ölülerin içmek hevesinde

Havadan hafif ve bazı kadınlardan daha eski
Çırılçıplak doğduğumuza dair
Cihan boyunca şehirlerle dağlarla devam eden
Vaktin nebatlarla sallanan güzelliği
Bir yadigarlik ki bilinir

Aklın zina olduğu yerde
Taşlar odunlar gibi yavaş
Tarihin beyaz ve aydınlık havasından
Karar vermişim öleceğim
Büyük hayvan iskeletleriyle sırdaş
Sen ölüm
Evlerde pissin ama
Dağlarda iğrençsin

Sen ölüm
Birinin adı silinir de
Adın geçer ancak

Sen ölüm
Eli tutmaz olur da gözü görmez olur da
Tutarsın görürsün oralarda ancak

Sen ölüm
Ülkelerde kötüsün ya
Ülkelerarasıi daha çirkinsin

Sen ölüm
Sayrılıklardan sonra gelirsin peki
Şu dev gibi su dipdiri gençlerle işin nedir
Ya Allah
Ya Allah derim ki
Titrerim
Kara sesimden
Ya Allah

Ya su
Akar da aydınlığın uzak anılarımdan
Şırıldar yüreğimde ünlü korsanların dalgaları
Yüce sultanlarin kılıçları parlar yüzümde
Ya su anlıyor musun

Burası Cezayir ya çöl
Develerin binlerce yıl taşıdığı atalardan
Sevgi
Us
Kişiliğim ya çıngırak

Yıldızlar kötü olacakların üçgenlerinde
Yok etmiş üç yönü
Yedi yönü var etmiş mutsuz kişiliginde yıldızlar
Ama uyukluyorum işte
Ya dönence ağlamak dururken

Ya hurma tadın yok gayri
Nice saklasan yalnızlığı
Koyu yeşilliğini büyütsen nice
Yitmiş güzelliğimiz
Ya hurma elim ayağım acı

Nasıl haykırıyor çiğnenmis kumlar duyuyor musun
Ya ana kalk
Ya kadın yürü
Ya oğul koş
Bir anlamın gereken kurtuluşuna

Kurt iskeletlerince çirkindirler şimdi
Ölülerim vurulmuşlar alınlarından
Düşmüşler Akdenize doğru
Özgürlükleri kalmamış artık
Al benim ölülerimi ya gece

Ya toprak ko beni gideyim gideyim
Varmışların ardına öcül öcül
Ve küçücük ve eski ve yırtık bayraklar arasından
Ya gök
Al beni
Çirkin yavrum dudaklarındaki kızıllık
Kansız doğaya karşı
Uyurken memleket ve evren uzaktan
Uyurken bir hücre hücreler içinde
Eksi

Çirkin bu satışlar
Yüzde yirmi yüzde otuz
Geçer anların tadı içerden 
Anılar ve sevgiler çarşılar üstünde uçar
Yeniden var oluruz

Sürünür ovalar yaslı ve boşuna
Çirkin şimdi yükselmiş güzellik
Ve kaçar yaşamanın ölçülerinde yeni uzun
Bir avuçluk bütün dokunduklarımız
Bir ellik

Okulumuz bahçelere hesaplara dönmüş
Çirkin
Sonsuz ormanlığı rahatlığın yüce uzamışlığı erdemliliğin
Dağlarda ve sokaklarda
Tedirgin

Yalanla gerçeklerin sırrına varmış
Oyunla karışmış ölmüşlerin akıllarına
Çirkin mahkemelerde bir avukat
Gelir bilinmeyen yönlerin namussuz hoşluğu
Körlerden ve topallardan daha sakat

Çirkindir uzayan erkek vakitlere göre
Gece yarısı
Ağrıyan kemiklerle uzaklıklara gizlenmiş
Acımakla değil korkunçluğuyla büyük
Yıldızlar yıldızlar ve yukarısı

Çirkin değil midir dolarken nesillerin hayırsızlığına
Yavaş yavaş
Ninelerin çarpılmış yüzünde
Kabul edilmemiş duasında gelinlerin
Tarihlerden bir savaş

Bir ekmek kavgası duyulur ta böceklerden
Uluyan ağaçlar susan makineler sesi
İgrenç hendeseleri gövdenin bürünür düşlere
Gezegenler arasindaki uygarliga karsi
Çirkin doymuşların ve doymamışların nefesi
Bir kuştu
Allı allı bir kuş
Her tüyüne bir çiçek bağladılar
Uçmadı o
Bir kuştu
Mavili mavili bir kuş
Her tüyüne bir boncuk bağladılar
Uçmadı o
Bir kuştu
Yeşilli yeşilli bir kuş
Her tüyüne bir çocuk kordelası bağladılar
Uçtu o
Çocuklar korkunç Allah'ım
Elleriyüzlerisaçları
Uyurlar bütün gece
Yok sana ihtiyaçları


Çocuklar korkunç Allah'ım
Bebek yaparlar haçları
Aşina değiller hatıramıza
Severken aynı ağaçları
Bu gece beni terk ettin çocuğum
Ki hala ellerimde bir şafak
Herkes ölürken son anda
Bir gece hatırlayacak

Birikti serçeler saçaklara
Davetler gibi uzaklardan
Ülkeler midir ki varılmaz
Uykular içre kalan

Vaktin saadetiyle durmuş
Kağıt gemilerim ve rüzgar
Seyretsin sonsuz hudutları
Harap kalelerinde krallar

Çocuğum tarlalar sarardı
Nur gibi olgun başak
Herkes ölürken son anda
Bir çocuk hatırlayacak
Taş atar aylara günlere gezegenlerden o
Avuçlarında en bağnaz inanış soyunuk

Ver sen bir ölçek bir ölçek daha bin yıl ötesinden
Aç gömüleri Dara'nin soyunuk

Emmez ki bebe dolmaz ki bebenin annesi
Nice emse emdirse anlam soyunuk

Bir kurt ulumaz ama kılları delice büyür
Bakımsız ormanlara mağaralara soyunuk

Yetmiyor yetmiyor bana bu yeryüzü yalnızlığı
Burda bütün sevdiklerim soyunuk
Dağ uzanır gökyüzüne
Ölüler karanlığa uzanır

Nerelerden nerelere varır yaşamak
Acıdan iğde sarılığından düşünüden uzanır

Sever misin öpüler ardı boş
İşte biraktığı güzelin bir çirkin uzanır

Yankılar gezegenlerden ağrı gelip gider
Başı kopmuş gök mamurlarıindan bir uzanır

Uzandığımız belki de bu gece belki de bu yatakta
En bilinmeze uzanır
Namaza gidiyorum alay dizilmiş
İhtişamımla uzuyor yollar
Bazen davet eder kölelerim hayata vücudumu
'Mağrur olma padişahım senden büyük Allah var'

Vakti altın gibi serpiyorum
Kapışıyor genç ihtiyar
Suların ve kuşlarin sesleri yanım sıra
'Mağrur olma padişahım senden büyük Allah var'

Ben ki kıtalar keşfetmişim nesillerden
Ben ki cihan kadar
Gündüzün bittiği yerler karanlık
'Mağrur olma padişahım senden büyük Allah var'
İster misin ellerimizi birleştirelim
Sen iki vur ben iki daha
Çalmış mı
Emmiş mi alın terini ulusunun
Sen dört vur ben dört daha

Gemi seçmeye mi gitmiş  kişi çay bulmaya mı yollanmış
 kişi
Dışbakan olmuş da yüzde mi almış
- Saçı bitmedik çocuklarım aç iken kerpiç köylerde
Bebek kızlarım gecelerce aklığını satarken-
Sen yedi vur ben yedi daha

Ha ister misin ellerimizi birleştirelim
Değeri  iken 'e mi vermiş bir tabak fasulyeyi
Dilekçeni görür görmez deve boynunu sallamış  mü
koparmış senden
Saylav seçilmis de geleceğine yatırım mı yapmış
devrimi çiğneyerek
Sen dokuz vur ben dokuz daha
Uzanmış koca burun açık denize doğru
Lacivert ve gri gecenin değerinde
Karanlıkla başlar bir dünya sevgisi
Deniz feneri parlar
Talihe aldırmadan kayalar üzerinde

Bulutlar birleşir alaca düzlüklerde
Çöker uzak limanlardan bir sis
Bir sıkıntı başlar karanlığında kaderin
Bildirir yanınca yanınca
Ömrün neresindesiniz aşkın neresindesiniz

Yüreğin mi daralıyor yıldız ışığında
Bırak anılar gitsin biraz daha geri
Ruhu götürmeden vakit yürüyebilir
Düşün nasıl durmuş sabırla yüzlerce yıl
Hep bu benekte bu deniz feneri

Bak deniz savaşlarına yaşlı korsanlara
Uçan dalgalara uyuyan rüzgara bakmış
Bir tek göz kadar kara ve mavi
Enginle boş
Kısmetsiz balıkçılara bakmış

Saçlarında tuz kokan ölü kokan bir serinlik
Yüzünde bir fırtına tadı
Durursun yorgun umutsuz
Birden bir daha yanıp söner sevinçle titrersin
Bir şey belki de yaşaman uzadı
İşte zamanın karanlığı gece gibi
Geçer bir gölge komadan
İşte Tanrı nefesli sahiller
İşte Bizans kopmuş Romadan
Sakalları uzamış keşişler sırtında
Bahar halinde bir yük
Sur örülmüs kıyılarda yokluğa taraf
Taşlarla kiskançlıkla ağır ve büyük

Eski Istanbul ruh kadar eski
İnsan daha fazla eskiyemez ki

Bir boşluk ki göller tadında uzun
Ya hiçe uzanmış vaktimiz ya hepe
Yedi meçhul üstüne açılmış
Yedi tepe
Haliç dünya öküzünün boynuzu hiç kımıldamaz
Kımıldar bir kapalı su
Geçer asırlar gövdesine aydınlık
Uyumayanların uykusu

Eski İstanbul hatıralardan eski
Göresin usul usul gez ki

Tarümar olmuş
Daradan Sardanapaldan anlar
Gemilerle kervanlarla dolmuş çırılçıplak
Aşkı kaybedenler bulanlar
Devir devir kapılarında durmuş
Nesilleri Asyanın bu bakış ahu diye
Sormuş sıcak rüyasını
Peygamberin orduları Hu diye

Eski İstanbul eski
Geçmiş günleri kimse söyletemez ki

Saz nameleri gelir din uğruna çarmıha gerileceklerden
Belki çarmıhsınız belki sazsınız
Ölümlerden hangisi gerçek
Anlıyamazsınız
Farkedilmez Doğu ve Batı
Hayaller dolusu cenaze düşüncelerden
Ayaklarınızın ayaklarınızın
Ayrılışı yerden

Eski İstanbul yakın ve eski
Öyle bir ses ki
Ne korkuyorsun
Uyanıp geceleri
Ölüm yaşayacağını yokedebilir
Yaşadığını değil
Iki kişi birbirini aldatır
Köy olur oraları
Uluslar yalan söyler birbirine
Ülkelerde dolar yeryüzümüz
Burda Hindistan'da Afrika'da
Her şey birbirine benzemektedir
Burda Hindistan'da Afrika'da
Buğdaya karşı sevgi aynı
Ölüm önünde düşünce bir

Nece konuşursa konuşsun
Anlaşılır gözlerinden dediği
Nece konuşursa konuşsun
Benim duyduğum rüzgarlardır
Dinlediği

Biz insanlar ayrı ayrı kalmışız
Bölmüş saadetimizi çizgisi yurtların
Biz insanlar ayrı ayrı kalmışız
Gökte kuşların kardeşliği
Yerde kurtların
Askerler dönüyor ihtiyar askerler
Sulhun mavi dağlarından
Kalbimize ne kadar aşina
Adımlarında kalan

Türküler dönüyor nurdan türküler
Kağni arabalarından söylenmişti
Karşı bahçeler ki ayna mıdır
Nasibi devreder şimdi

Kuşlar dönüyor sadık kuşlar
Bahar için değil saçaklarımız için
Dönen mesafesiyle var oluruz
Mevsimler arkası güzelliğin

Gemiler dönüyor garip ve zengin
Garip ve sonsuz sular üzerinde
Gemilerle beraber gelen şey
Aydınlıklar gibi yüzer derinde

ve bunlar değil de ey gecem
Sen dönüyorsun ellerime sen
Aşka ve hayata dönüyorum
Toprağın bütün ölülerinden
Çıkamaz çocukluğundan dışarı
Kimse
Oynamamız bundandır
Kara toprakla binlerce yıl

Çıkamaz çocukluğundan dışarı
Kimse
Bundandır sevmemiz
kiraz ağaçlarını

Çıkamaz çocukluğundan dışarı
Kimse
Kardeşliğimiz bundandır
Mavi sularla binlerce yıl

Çıkamaz çocukluğundan dışarı
Kimse
Bundandır inanmamamız
Kocaman bombalara
Kadınların istediği
Mavilik midir
Gece midir
Kocalar yaşlanır da anlayamaz
Kocaman yıldızlar altında ufacık dünyamız
Ve minnacık bir ``hane''
Kokar kır çiçekleri gün ağarmadan
Anısız uykusuz
Kokar nane

Ta öncelerden beri mestolmuş herkes
Bir bakıma her şey ``mestane''
Hayal edilir nazlı yar yönlerden
Aşk ile kuşlar süzülür
Değisir gökler şahane

Farkında değil gönül
Sanki hepten divane
İçimizden dışımızdan
Geçer vakit
Zalim zalimane 
Bu adam ölmüştür ama
Düşmedi toprağa henüz vakit
Hayatını devrettik ağaçlara
Kalbi kimlere ait

Bu adam ölmüştür ama
Başucundan ayrılamadık
Sonsuz kederinde gecelerimizin
Nedendir hala bu beyazlık

Bu adam ölmüştür ama
Henüz durmadı nehir
Ve nasibi muhteşem kuşlar gibi
Onu götürebilir
