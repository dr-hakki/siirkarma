Bin dokuz yüz otuz dokuz
Karanlıkların içinde
Ölülerle yaşıyoruz

Puslu havayı sever kurt
Kaplamakta gökyüzünü
Kurşundan ağır bir bulut

Her şey uyuduğu zaman
Kıracak zincirlerini
Gecede uyanık duran
Sönmüş saçlarında son damla ışık
Bir düş'ün içinde gibi her akşam
-Ve yüzleri duman kadar dağınık-
Geçer bu sokaktan binlerce adam

Umut gözlerinde ölü bir bakış
Çığlık bir bükülüş dudaklarında
Bulamadıkları nedir ki yaz kış
Dolaşırlar şehrin sokaklarında

Sanki yalvaran bir duadır onlar
Belki tanrılara açık vesvese
Bir nehir Bu nehir her akşam akar
Derinden ruhları çağıran sese
Bir sevdiğim güzel vardı bu evrenden vazgeçti
Sevdiğini yitirenin hali nice olur belli
Fidan boylum güvercin bakışlım şimdi n'etmeli
Sevip koklamadım doyamadım benden vazgeçti

Benim varımdı o benim tadım benim ereğim
Direğimdi kırıldı da çöktüm bir oldum yerle
Çığrış canım kuşlarla böceklerle bitkilerle
Gel sevdiğim gel güzelim gel gülüm gel direğim

Rüzgarlar üşüttü onu kuzeyden esen yeller
Boz bulutlar öyle benzini soldurdu dert değil
Bir sanırım bu sümbül o sümbüldür elbet değil
Nazlı çiçeklerle bile açmaz onu bu iller

Bu gamlı güz akşamı yola düşmüş hali midir
Edalı boyuna göz mü değdi dil mi uzandı
Ya ala gözlü görke yüzünü kimler kıskandı
Üzerine eğildiği sular vebalı mıdır

Garip kişi gez git gayrı bu dağları dul mahzun
Bu dağların güzeliydi o güzellerin hası
Elbet garib olur garip kişinin yavuklusu
Büker de boyuncağzını kor gider melul mahzun
Ne çektik böyle gülünceye dek
Eh şeniz işte hep bu düğünde
Karım şen bir deliler evinde
Yirmisindeki hemşirem Van'da
Babam tenha tezgahının üstünde
Ben bir hayal atının sırtında
Ve anam mahzun ölünceye dek
Ölmüş o ayrı düşmüş sürüden
ayakları dışarda örtüden

Ölmüş herkes gibi ölen insan
Yalnız ayaklar kalmış yaşayan

Ardından ölüme düşen başın
İki kardeş bakakalmış şaşkın

Der ki bu ayakları görenler
Başım değilmiş düşünen meğer

Ayaklarım az gide uz gide
Ayaklarım ümitler peşinde
Yolcu ölmüş işte ayaklar hür
Yolcu ölmüş ayaklar düşünür
Gençliğimi kaybettim birtakım odalarda
Kaybolan gençliğimi aradığım aynalarda
Ölüler dolaşıyor böğürlerinde elleri
Aynı şeyi arayan akraba hayalleri
Yalnız bir taze kadın yaşlılığı arıyor
Yaşlılığım yaşlılığım Diye yalvarıyor
Sırları dökülüyor baktığı aynaların
Söndürüp yürüyor bir bir aynaları kadın
Gün batıyor gün batıyor
Veda etsem hepinize
Ufuk kanlı bir denize
Dönüyor sizi bıraksam

Gün batıyor gün batıyor
Evimi eşyamı paramı
Nem varsa yaksam ve bir an
Kaybetsem kara bir duman
Arkasında hafızamı

Koşsam koşsam koşsam koşsam
Yüzün beyaz abajur yeşil gece mor
Esrimiş kalbim şarkısını söylüyor
Her yanın avuçlarıma dökülüyor
Çeşmeden akan suyun berraklığında

Dolaşan bir dudak mı var saçlarını
Ay tırmanıyor zeytin ağaçlarını
Sürü bulutlar gece yamaçlarını
Otlayıp yayılıyor gök kırlığında

Üzerinden örtüyü mü çekti bir el
Gece ayaklarından akıp giden sel
Seyrine doyulmuyor ruhunun güzel
Bu manzara gibi bu ayışığında

Yeniden yarattı seni gizli bir el
Titrek bir damladır aksi sevincin
Yüzünün sararmış yapraklarında
Ne zaman kederden taşarsa için
Şarkılar taşırsın dudaklarında
İşlerken hülyama sesten örgüler
Bir çini vazodan dökülen güller
Gibi hülyada fecirler güler
Buruşmuş bir çiçek parmaklarında

Gözlerin kararan yollarda üzgün
Ve bir zambak kadar beyazdı yüzün
Süzülüp akasya dallarından gün
Erir damla damla ayaklarında

Sesin perde perde genişledikçe
Solan gözlerinden yağarken gece
Sürür eteğini silik ve ince
Bir gölge bahçenin uzaklarında

Sen böyle kederden taştığın akşam
Derim dudağında şarkı ben olsam
Gözlerinde damla içinde gam
Eriyen renk olsam yanaklarında
Yağmurlar dindiği zaman
Geleceksin
Ki karanlık ölümdür
Işığım söndüğü zaman
Güleceksin
Ki karanlık ölümdür

Karanlığımda dişlerin
Parıldar ki
Yine görüneceksin
Kuraklığımda düşlerin
Işıldar ki
Yine arınacaksın

Bekliyeceğim elbette
Gelişini
Yaşamak başka nedir
İsterse ta kıyamete
İlle seni
Ki bu aşk başka nedir

Bütün ömrümüz onunla
Böyle geçti
Toprakla gök arası
Varla yok arası öyle
Derken uçtu
Dranas yalvarası

Tanrım merhamet et kula
Ben bir yıldızım yıldızlar ortasında
Sağa bakarım sola bakarım eyvah
Yapayalnızım yıldızlar ortasında
Bir bitmez düzelikte akşamla sabah

Alabildiğine bana vermişler “al ”
Dayanılmaz boşluğuyla bu evreni
“Bu gerçek bunu al Bu düş bunu da al ”
Ne ki varsa bana yazılmış nedeni

Mutluyum bu güzel bu tek yıldızlıkta
Milyonlarca sunu adak sana tanrım
Ama kalbim çatlayacak yalnızlıkta
Hiç olmazsa bir ayna ver bana tanrım
Dün gece lambaların kör ışığı içinde
-Herkes ömründe bir kez olsun o yoldan geçer___
Bir sokağa düştüm ki her köşede bir gölge
Her pencerede bir baş her kapıda bir fener

Onların iki yana dizili yüzlerinde
Kalmamış gibiydi bir damla ışıktan eser
Ve körler gibi sanki elleriyle derinde
Yitmiş hayallerini arıyorlardı yer yer

Balkonundan sarkarak biri 'Yavrum diyordu
Hatırlamaz olmuşsun artık eski karını
Göğsümde geçirdiğin sevda akşamlarını'

Biri memelerini gösterip gülüyordu
'Pencereme bakmadan geçme öyle güzelim
Ben Leyla'dan sevdalı Zeliha'dan güzelim
Ben büyük şarkıları severim büyük olsun
Deniz gibi gökyüzü gibi herşey ve mahzun
Seviyorsam seni aşk ölümsüzdür gönlümce
Aşıksam kadınım değil tanrıçasın ece
Denizler yolculuğa çağırır durur da beni
Gitmem düşünerek geri döneceğim günü
Ben büyük rüzgarları severim büyük olsun
Aşkım da özlemim de hepsi herşey ve mahzun
İnsan bir yanınca Kerem misali yanmalı
Uykudan bile mahşer gününde uyanmalı
Ve günlerden bir gün bir sabah erken
Kuşluk vaktinde bülbüller öterken
Kentin meydanında bir darağacı
Sallanıyor boşlukta bir yabancı
Geçiyor sabahın yolu alnından
Ve yalın ayakları bir gecede
Bu ayaklar  son durağına kadar

Esintili alanda üç beş adam
Uykusuz yüzleri donuk birer cam
Bakadurmuşlar öyle ve garibi
Hepsi ayrı ayrı asılmış gibi
Ben de aralarında üç beş adam
Uzatsam elimi alnını tutsam
“Uyan kardeşim Desem bu uykudan”
Yüzünü kapardı hemen korkudan

Çekilirken gece batıya doğru
Konmuş da bir çatıya karga ruhu
Söylenip duruyordu “Gün doğmada
Ben miyim bu ben mi bu baş bu eller
Bu ayaklar  ya hani nerde yollar ”
Zavallı karga atın yittiğini
Sadece bir göğe bir yere bakıp
“Niye geldin bu çıkmaza be ayak
Var mı beni boşlayıp burda barınmak
Ben insanoğlunun aynası mıyım
Şu garip yolcunun aynısı mıyım
Benzeten kim bana bu dağarcığı
Orda sadece bir darağacı
Ve onda rüzgarla sallanan bir dal 
Yalnız beni düşünür gibi bir hal ”

Bir yağmur gölcüğü yerde akşamdan
İçinde titrek bir yansı idamdan

Bu biçim üzre bitecekken gece
Dağılacakken artık seyirci de
Birden kargalarla doldu gök yüzü
Tüm asılmışların ruhlar sürüsü
Tamusal bir koroyla dişi erkek
Alçalarak yükselerek dönerek
İlenirlerdi bağrışa çağrışa
Hem asılana hem asan nebbaşa

“İşte Ölen ama işte Öldüren
İşte Bulan ama işte Bulduran
Filozof ve kurtarıcı hem yalvaç
Hem doğrucu bir ruh ve de yalancı
Ve siyasacı ve hakcı ve hırsız
Ve can çalan ve övüngen ve arsız”

Gün doğmak üzre eşya kabarıyor
Yeryüzünün çatısı ağarıyor
Acı bir gün Karga ağlanır durur
Adam darağacında sallanır durur
O gün bu gün size özendim
Her yerde hava toprak deniz
Bir serüvendi gökteyseniz
Çıktım yok yerdeyseniz indim

İlkin size içkiyi tattırdım
Ömür boyunca sarhoşsunuz
Ne açsınız artık ne susuz
Sizsiz ben de susuz kalırdım

Size geceyi de öğrettim
Onda düşlerle çoğaldınız
Yaşantıda yorgun ve yalnız
Değilsiniz sizi ürettim

Biterdi belki bir uykuyla
Her şey ve tadından ötürü
Gördünüz ki bundan ileri
Bir şey var çağıran tutkuyla

Çağırdım çağırdım çağırdım
Bir böcek gibi titreyerek
Koştunuz tükeninceye dek
Ha bir adım daha bir adım

Sizi ölümle perçinledim
Bana ve sımsıkı ve sıcak
Üşürdünüz ah çırılçıplak
Ölüm döşeğinde önledim

Size yani günahı sundum
Öptünüz ve güzelleştiniz
Çirkindiniz ilkin tek ve pis
Irmak oldunuz sizde yundum

Şimdi olay hep ya hiç gibi
Vardan ve yoktan özge bir şey
Sevgiden de öte bir düzey
Olmak ya da olmamak belki
Aç mısın kardeşim gel olanı bölüşelim
Ama şiirlerimle seni doyuramam ki
Ta yıldızlara değin uzansa bile elim
Daha ötelerine daha buyuramam ki

İnsanı insan diye sevmişim hep severim
Ve onu tanrılara karşı bile överim
Ben bütün bir evreni sevmişim alın terim
Var evrende öz üvey diye ayıramam ki

Güzellikleri alır satarım gel işim bu
Güzel tellalıyım ben alan var mı neşem bu
Güzelle yüceltirim insanlığı işim bu
Çirkini kabayı ve hamı kayıramam ki

İnsanoğulluğunu kulluk diye almışsın
Düşüncenin orakla biçilmesine karşın
Bir geleceğin dulda düşlerine dalmışsın
Bu derin aldanıştan seni uyaramam ki

Kim zafere erecek Zafer ne Bir akşamda
Güneşi bağlamaksa geceye karşı ya da
Haykırmaksa gür varım bir güldür açan ama
Kini bir hançer gibi kından sıyıramam ki

Hep Tanrı mı gerek ey tapınağı dünyanın
Özgürlükler üstünde Bir yüce aramanın
Yıldızsal kulesinden sesleniyorum kalkın
Duyuramam ki ama beni duyuramam ki
Hava keskin bir kömür kokusuyla dolar
Kapanırdı daha gün batmadan kapılar
Bu afyon ruhu gibi baygın mahalleden
Hayalimde tek çizgi bir sen kalmışsın sen
Hülyasındaki geniş aydınlığa gülen
Gözlerin  dişlerin ve akpak gerdanınla
Ne güzel komşumuzdun sen fahriye abla

Eviniz kutu gibi küçücük bir evdi
Sarmaşıklarla balkonu örtük bir evdi
Güneşin batmasına yakın saatlerde
Yıkanırdı gölgesi kuytu bir derede
Yaz kış yeşil bir saksı ıtır pencerede
Bahçede akasyalar açardı baharla
Ne şirin komşumuzdun fahriye abla

Önce upuzun sonra kesik saçın vardı
Tenin buğdaysı  boyun bir başak kadardı
İçini gıcıklardı bütün erkeklerin
Altın bileziklerle dolu bileklerin
Açılırdı rüzgarda kısa eteklerin
Açık saçık şarkılar söylerdin en fazla
Ne çapkın komşumuzdun sen fahriye abla

Gönül verdin derlerdi o delikanlıya
En sonunda varmışsın bir erzincanlıya
Bilmem şimdi hala bu ilk kocandamısın
Hala dağları karlı erzincandamısın
Bırak geçmiş günleri gönlüm hatırlasın
Hatırada kalan şeyler değişmez zamanda
Ne vefalı komşumuzdun sen fahriye abla
Ah sen ey ölüm kadar sonsuz olan
Ve dar bir tabut gibi rahat uyku
Islak geceyi örtün kalbim uyu
Artık uykuyla tek başına kalan

Ruhum gemiler uğramaz bir liman

Bir tanrı gibi her tarafta korku
İşliyor bütün saatler kurmadan
Dışarda yağmur yağıyor durmadan
Görmüyor pencereler sonsuzluğu

Beni dibine çeker misin kuyu

Bitti gücüne güvendiğim zaman
Gökler yakın bir ayrılıkla dolu
Aynasında yüzüm dalgalanan su
Nağmesine vurgun olduğum umman

Al beni rüzgar Kül et beni volkan

Toprakta o baş döndürücü koku
Ve ölüm gece ucundaki çoban
Gel yetiş ey pişmanlık İşte yaman
Bir gecedir yaman bir gecedir bu

O derin gözlerin ne güzel puhu
Uyandığı zaman gökte yıldızlar
İnsan düşünür  belki de Allah var
Tanrısal bir öpüştür soken şafak

Ne hoştur insanın bir gül açası
Koşan göklerde kuş gibi uçası
Bulutlarla yağmur olup ağlamak

Gitmek sona ermeden… bir zamanda…
Başıboş bir tekne gibi ummanda
Fırtınalarda ne yelken ne bayrak

Fakat beni sen uyandır ey zeka 
Bak işte önümde her günkü çorba
Ekmek kaşık ve kasesiyle bu aşk

Sarhoş eden davet eden bu ölüm
İçinde ben salt bir ademoğluyum
Korkan ölüsünü hatırlayarak

Ey ışığın boşandığı gerçek düş 
Bütün zamanı kucaklayan öpüş 
Yaşamak… eken insan veren toprak
Dün bir gölge gibi geçti yanımdan
Oydu bir bakışta tanıdım onu
Rüyalarıma tayf halinde konan
Peşime bir korku gibi düşen o

Bazı yapraktı bazı bir rüzgâr
Dolardı aydınlık olup odama
Bahçemde süzülür giderdi bahar
Sabahının fecri vururken cama

Ayakları kumda bırakmadan iz
Yanıma geldiği hep gecelerdi
Sanki bir lahitten kalkar ve sessiz
Uzak bir maziye dönüp giderdi

Bir avuç ışıktı incecik yüzü
Gözleri geceler gibi derindi
İçine başımın her an düştüğü
Avuçları sudan daha serindi

Geçerken dün yoldan ruhumu saran
Bir gölge halinde ve ağır ağır
Tanıdım o yâdı hoş zamanlardan
Seven ve yaşayan bir hatıradır
Her gün ekmeğimi bölüşürsün
Yalnızlığımın sofrasında
Yorganımın altında üşürsün
Her güz ve bahar arasında

Bağlayansın her göz yaramı
Gülmek görevin ben gülünce
Yağmur senin gibi ağlar mı
Gözlerimden yaş dökülünce

Her düşüncemin ıstıraplı
Serüveni hayırlı rüyam
Sen ey günahlı ve sevaplı
Allahlı ve şeytanlı dünyam

Her günkü şarkısı dudağın
Havayı dolduran kokusu
Yağmura kavuşmuş toprağın
Yediğim ekmek içtiğim su
Uzaktadır her şey gökyüzü deniz
Her an peşimizden koşan gölgemiz
Özlenen limanlar yanan yıldızlar
Uzaktadır her şey anneler kızlar

Uzaktadır her şey hep yalnız ölüm
Her yerde her an yakınımız ölüm
