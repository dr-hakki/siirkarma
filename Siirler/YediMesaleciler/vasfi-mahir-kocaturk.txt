Gün doğdu kıpkızıl karşı kavaklar
Yosmam uyku yetmedi mi
Rüyadan gözünü açtı yapraklar
Bağda pırıldıyor top yapıncaklar
Uyan da kolumdan al sepetimi
Yosmam uyku yetmedi mi
Kapının üstünde asmalar yeşil
Güllerin yürek biçimi
Saksında kor olmuş iki karanfil
Uyan ak elinle gözlerini sil
Yorulan kolumdan al sepetimi
Yosmam uyku yetmedi mi
Yakuttan salkımlar getirdim sana
Mercandan al ibrişimi
Kimi taneleri benziyor kana
Altın damlaları düşmüş bir yana
Uyan da kolumdan al sepetimi
Yosmam uyku yetmedi mi
