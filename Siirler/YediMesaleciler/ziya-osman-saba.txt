Bu garip dünyada ben yadırgadım yerimi
Yıllardan sonra bir gün görüp çektiklerimi
Tanrım bir meleğine emredecek -Yetişir
Gözlerimi o saat sessiz kapayacağım
Beni bekleyedursun artık ılık yatağım
Bütün yorgunluğumu alacak bir teneşir
Bir yükü atmış gibi sırtımda bir hafiflik
Oraya geçmek için aşacağım bir eşik
Başım bir defa olsun dönmeyecek geriye
Bir el gözlerimdeki perdeyi sıyıracak
Onları bulacağım Ve annem şaşıracak
“Görmeyeli ne kadar büyümüş oğlum” diye
Artık yaşamak için herkesten kaçacağız
Dünya bize verecek yalnız güzellikleri
Yalnız semalarından dökecek ruhumuza
Geceler mehtapları ve gündüzler seheri

Düşünceli yürürken bir yol dönemecinde
Çıkacak ömrümüze beyaz dallarla bahar
Hatırlatacak bize şen çocukluğumuzu
Erguvanlı bir bahçe mor salkımlı bir duvar

Tekrar yaşayacağız ümitli sabahları
Bulacağız dünyanın o en güzel yerini
Ebedi bir sahilde yeniden tadacağız
Kolkola sükûn dolu akşam gezmelerini
O günü görmek için sade bekleyeceğiz
Göreceğiz bir sabah yeşil tomurcukları
Hazırlanıyor gibi gökyüzü ufuk deniz
Bir sabah dökülecek baharların baharı

Bu bahar yalnız mesut günler taşımaktadır
Başbaşa kalacağız kenarında bir suyun
Göz alabildiğine yeşil uzanan çayır
Bir saadet içinde sessiz otlayan koyun

Bu bahar güleceğiz en içten bir sevinçle
Bir melek ordan bize uzatacak elini
-Beni bırakma kalbim kalbim sen bana söyle
Ümitlerin en güzelini
Ne çok anlatacaklarınız var
Birbirimize nişanlılar
Ben de bir zamanlar sizin kadar mesuttum
Ben de şu parkın sıralarında oturdum
Ümid ettim hayal kurdum
Şahit bütün ömrüme bu şehir bütün yurdum
Ben de o mektepte okurdum
Küçük mektepli
Bugün gibi hatıramda
İlk gün ilk ders ilk hece
Şiirler yazmak için öğrendiğim güzel Türkçe
Yeni kitaplarım siyah göğüslüğüm
Sevinçle dolup taşardı gönlüm
Beri yanda günler akar giderdi
Benim de bir anne üstüme titrer
Bir baba benimle iftihar ederdi
Bir bademin altına yorgun oturmak biraz
Ayrı ayrı seyretmek çiçek açmış her dalı
Artık bütün renklerden artık uzaklaşmalı
Beyaz işte aylardır gözümde tüten beyaz

İş bitti Uzaklarda ilk ümitler gibi yaz
Duyuyorum bu sabah kış içimden çıkalı
İçimin dört duvarı bembeyaz badanalı
Ah sade nefes almak göğsüme dolan bu haz

Bir kuş ötecek şimdi Havada bir durgunluk
Mermeriyle konuşan açık kalmış bir musluk
Beyaz çiçeklerini tektük düşüren kiraz

Bahar pınarlarından içime damlayan su
Bembeyaz çiçeklerin ıslak temiz kokusu
Kış bitti Uzaklarda ilk ümitler gibi yaz
Gözlerimin önünde hep aynı beyaz ev
Her dağ yamacına kurduğum
Beliren her su kenarında
Pembe damlı yeşil pancurlu balkonlu
Balkonuna tırmanan sarmaşık
Gece pencerelerinden sızacak ışık
Kışın tütecek bacası

Kapıyı ittiğinde çalacak bir çıngırak
-Duyuyorum o sesi şimdiden berrak-
Geçeceğim yol çıkacağım üç basamak
Ellerinden sıyırıp atacağım eldiven
Her halin gülüşün kokun bütün ruhunla sen
Ah bütün bir ömür bırakmayacağım el
Okşayacağım saç dinleyeceğim ses
Bakmakla doymayacağım yüz
Açık pancurlardan o gün dolacak gündüz
O günkü hava
Bir kapıyı açman dolaşman sofada
Şaşıracağım Böyle gezinen kim
-Evim Evim Ellerimle asacağım
Camlarına perdelerini
Yatak odasında düsüneceğiz bir an
İki kişilik karyolanın yerini
Yatak odamız yemek odası kiler
Raflarında ellerinle yapılmış reçeller
Karşı karşıya oturacağımız sofra
Sürahide ışıldayan su
Yazın rüzgâra koyacağımız testi
Senin yatacağın öğle uykusu
Sararacak bir yandan çardaktaki üzümler
Kâh esecek rüzgâr kâh dinleyeceğiz yağmuru
Kâh karlarla bembeyaz kesilecek çimenler
Hep geçireceğiz içimizden
Hayat beraber ölüm beraber
Şu göklerin altında
Olacağız o kadar bahtiyar
Ki çıkıp mezarlarından annemiz babamız da
Beyaz evimize yerleşecekler
Uzun kış geceleri onlar da aramızda
Göz göze bakışacak mangalı eşecekler
Bilemiyorum yıllardır neredeyim
Hergün yediğim ekmek susayıp içtiğim su
Kolundan tutup gitmek istediğim kadın
Yaşamak kaygısı gök hasreti ölüm korkusu
Ve Rabbim senin adın
Yıllar var ki içindeyim hayatın
Anıyorum gençliğimi özlüyorum çocukluğumu
Fakat bilemiyorum yarını

Bilemiyorum Rabbim maksadını kararını
Hepimiz işte dünyadayız
Yataktaki hastamız topraktakı ölümüz
Neyiz ne olacağız
Birşey bilmiyorum Nefes almaktayım yalnız
Rabbim beni yaratmışsın
İnsan şeklinde görünüyorum
Terlerim yazın üşürüm kışın
Düşünüyorum düşünüyorum
Bir oda içinde bir saat sesi
Hayatın sırtımdan giden pençesi
Ve beni maziye götüren bir el
Eski günlerimiz sessiz ve güzel
Bulduğum kayıplar her günkü yerin
İşte konsol ayna köşe minderin
Seccaden tesbihin namaz başörtün
Bir şey değişmemiş sanki daha dün
Yine ortancalar altı camının
Dışarda sükûnu yaz akşamının
Bahçemiz sulanmış ıslak her çiçek
Kapı çalınacak babam gelecek
Taşında otlar biten şu sokakta yürümek
Bir bahçe duvarının kokulu gölgesinden
Uzakta mektepteyken okuduğumuz şarkı
Su içmek o tasasız günlerin çeşmesinden

Kalbe aşina bütün rastladıklarım
Herşey eskisi gibi herkes bahtiyar iyi
Bana büyük babamı hatırlatan ihtiyar
Çocukluk arkadaşım sarı benekli kedi

Bütün günahlarımı affetmiş sanki Tanrım
Duyuyorum kalbimde tadılmamış sevgiyi
Ah sade koşmak koşmak istiyorum içimden
Aradığım diyara bu yol çıkacak gibi
Ey ölü az daha yaşatmak isterdim seni
Habersiz bırakıp gittiğin evde
Giysen hazır duran terliklerini
Odalarda dolaşsan öksürsen
Toplasan bu yaz da bahçende yemişleri
Az daha ömür sürsen
Gözlerimin önünde hep boyun bosun
Nasıl girerdin şu kapıdan memnun
Şu iskemleye otururdun
Avuçlarımda ılık el sıkışın
Bana bakışın
Nasıl uzatırdın bana şu sürahiyi
Seyrederdik uçan bulutları geçen gemileri
Nasıl son defa konuştun son defa güldün
Nasıl öldün
Nasıl öldü Yarabbim nasil öleceğiz
Hangi sonsuz geceler iklimler geçeceğiz
Bundan sonra da bir gün aynı sofrada
Oturacak mıyız bir daha
Bu rüzgar her vakit böyle esmeyecek
Gökte bulut suda yelken dalda çiçek
Bir gün bir gün var ki günden güne gerçek
Çatır çatır servi çıtır çıtır böcek
- Çek ciğerlerine bir nefes daha çek
Bu rüzgar her vakit böyle esmeyecek
Bütün saadetler mümkündür
Şu kapının açılması
İçeri girivermen
Bahar kuşlar gündüz
Ve bütün dünya
Bir an içinde gürültüsüz

Bütün saadetler mümkündür
Bahtsızların biraz gülümsemesi
Körlerin gün görmesi
Mümkündür bütün mucizeler
Ana baba evlât bütün kaybolanlar
Ebedî bir sabahta buluşmamız bir daha

Ölüler Hepimiz için yalvarın Allaha
Çocukluğum çocukluğum
Uzakta kalan bahçeler
O sabahlar o geceler
Gelmez günler çocukluğum

Çocukluğum çocukluğum
Gözümde tüten memleket
Artık bana sonsuz hasret
Sonsuz keder çocukluğum

Çocukluğum çocukluğum
Habersiz ölen kardeşim
Mezarı bilinmez eşim
Her bir şeyim çocukluğum

Çocukluğum çocukluğum
Bir çekmecede unutulmuş
Senelerle rengi solmuş
Bir tek resim çocukluğum
Geri vereceğiz hepsini
Bunca yıllık vücudumuz el kol ayak
Öpüştüğümüz dudak
Yeşilini gözlerimizin mavisini
Tepeden tırnağa kemiğini derisini
Kadın erkek yaşlı genç
Er geç
Bir tabut içinde hepsini
Hiç olmazsa unutmamak isterdim
Eski geceler sevdiklerimle dolu odalar
Yalnız bırakmayın beni hatıralar
Az yanımda kal çocukluğum
Temiz yürekli uysal çocukluğum
Ah ümit dolu gençliğim
İlk şiirim ilk arkadaşım ilk sevgim
-Doğdugum ev Rahatlıyacak içim duysam
Bir tek kapının sesini
Arıyorum aklımda bir ninni bestesini
Böyle uzaklasmayın benden yasâdığım günler
Güneş getir bir bayram sabahını
Açılın açılın tekrar
Çocuk dizlerimdeki yaralar
Hepiniz benimsiniz
Mektebim sınıflarım oturduğum sıralar
Yalnız hatırlamak hatirlamak istiyorum
Nerde kaldı sevgilim seni ilk öptüğüm gün
Rengine doymadığım o sema
Ahengine kanmadığım ırmak
Bırakıp herşeyi nereye gidiyorum
Neler geçmişti aklımdan
Nedendi ağladığım nedendi güldüğüm
Ah nasıldı yaşamak
Çiçeğin rengi soldu bitti şarkısı kuşun
Yol tenha dal mecâlsiz su durgun
Tabut yapılan tahta ev ev taşınan odun
Bahar ümit yerine ey kış içimde korkun

Allahım kararmasa şu göğün
Dal senin ağaç senin döktüğün
Yapraklarla mevsimlerle gün gün
Geçip gidişi ömrün
