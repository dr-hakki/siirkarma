Odama bir an giren uçucu bir böcek
-Arıdan irice kanatları renkli-
Dolaştı bir süre vızıldamadan
Sonra bulup yolunu pencerenin
Çıkıp gitti

Masamda bira bardağı
-Odam kitaplarımolağan dünyam-
Tül perdede ağustos ışınları

Tanık oldu yaşamıma
Bu uçucu böcek sadece bir an
Çıkıp gitti sonra
Tıpkı yaşamıma bir an katılan
Sonra yitip giden bir sevgili gibi
Akşamüstü bir kahvede
Bira içtim birkaç bardak
Gazeteden yoruldukça
Gelip geçene bakarak

Kahvenin müşterileri
İçerdeydi daha fazla
Camlı terasta idim ben
Çıkıntı yapan sokağa

Sevimsiz bir kocakarı
Torununu azarladı
Bir köpek geldi içerden
Camdan dışarıya baktı

Salınarak geçip gitti
Genç bir anne çocuğuyla
Kasketli iki müşteri
Bir şey konuştu patronla

Biraz sonra geldi köpek
Baktı yine aynı yere
Tıraş edilmiş yüzünde
Kederle ve ciddiyetle

Kocakarı torununu
Azarladı bir kez daha
Karıştı iki kasketli
Akşamın ıssızlığına

Köpek yine gelip baktı
Camdan ve hep aynı yere
Yüzünde aynı ciddiyet
Ve gözlerinde kederle

Kocakarı içkisini
Bitirmiş olmalıydı ki
Çıkıp gitti torunuyla
Biri bir kahve söyledi

Az önceki anne çocuk
Döndüler elde ekmekle
Köpek yine gelip baktı
Camdan ve hep aynı yere

Bakıyor birkaç saniye
İçeriye dönüyor ve
Geliyordu çok geçmeden
Bakmak için aynı yere

Koyulaşırken gitgide
Usul ve yumuşak akşam
Eğildim ben de yavaşça
Baktım köpeğin ardından

Uzuyordu bomboş sokak
Gelip giden azalmıştı
Parketmiş birkaç araba
Ve akşamın ıssızlığı

Eğilip bir daha baktım
Belirgin hiçbir şey yoktu
Köpek ise arada bir
Gelip bakıp dönüyordu

Ben de bu notları aldım
Bir şiir yazarım diye
Yaşamın anlamsızlığı
Ve ciddiyeti üstüne
Annem yok artıkBeni düşünen kalbi yokBitti
Umutsuz olmak istemiyorum
Umutsuzluğun bir çıkar yol olmadığını biliyorum
Annem yok artıkyeryüzü çok gördü onu
Kalabalığın arasında kuş gibi çırpınan varlığını
Çok gördü
Dalgın yüreğini çok gördü
Bizim için çarpankaygılarla dolu yüreğini
Annem yok artıkBu kesinGelinecek bir yere gitmedi
İşte geldim çocuklar demeyecek
Nasılsın yavrum demeyecek
Sobanın yanında oturup uzatmayacak yorgun ayaklarını
Sabah kahvaltılarının masası olmayacak artık
Yine gel demeyecek
Çıkarken ben kapıdan çıkıp karanlığa karışırken
Yeni bir dönemi başladı ömrümün
Annemin olmadığı dönemi
Onu yüreğimin üstüne nasıl bastırmak
İstediğimi bilemeyecek artık
Gençlik dönemleri birşey anlatmıyor bana
Aklımda hep son dönemlerinin annemi
Hayatım sürüp gidecekannem olmadan
Çocuklarım olduğunda onlara annemi anlatabileceğim
Sadece
Fotoğraflarına bakacaklar
Ufarakbiraz mahsunca bir kadın
Küçücük tozlu pabuçlarıyla merdivenleri tırmanıp
Kapımı açıp girmeyecek
Yüreği dopdolutrafikten insanlardan şaşkın
Kocasına sığınan biraz bütün fotoğraflarında
Hayatım rüzgar gibi akıp geçiyor
Uğultulu bir rüzgar gibi akıp geçiyor hayatım
Anne diyemeyeceğim artık bir başkasına
Sesimin anneme seslenirkenki tonuyla
Tatil dönüşlerinde annemin uğrayacagım evi yok
Beni seven birileri olacak mı yine de
Gidip koşulsuz uzanacağım bir yatak
Saçlarımı okşayacak bir el
Ama ben anneme de bütün bütüne
Bırakamadım kendimi
Saçlarımı okşarkenyorulur şimdi
Bırakır şimdi diye düşünürdüm
Ve çılgınca yaramazbeyni boş
Denecek kadar yaramaz
Ve hastalıklı denecek kadar duyarlıklı
Bir çocuktum çocukluğumda
Dizlerine oturduğum birgünindim utanarak
Kısa pantolonumdan fırlayan
Ve bana artık büyümüş gelen dizlerimle
Oysa ilkokul ikide ya var ya yoktum daha
O zaman tanıdım sonsuz geniş caddelerini Kars'ın
Sonsuz geniş göğünü ve o zamanlardan kaldı
Yüreğimde sonsuz bir uçurum duygusu
Annem hiçbir zaman bilmedi bunları
Yüreği büyümüş bir çocuktum ben
Gizli gizli ne kadar çok ağladım
Bir gün öleceğini düşünerek onun
Annem yok artık
Onun yüreğindeki ben de yokum
Yani annemle tanımlanan ben de öldüm onunla
Şimdi
Yeni bir tanıma alıştırmalıyım kendimi
Şimdi 
Ben kendimi düşünmezken bile
Kim düşünür beni
Umutsuz olmamak gerektiğini biliyorum
Bu acımasız gecede
Yazgı diye birşey yok
İçinde yaşadığımız bu toplum öldürdü annemi
Çarpıntılarla hırpalanan yüreği
Dayanamayıp parçalandı sonunda
Şimdi toprak dolar gözlerine
Artık istese de kımıldayamaz
Yokluk esir aldı onu
Bağladı ellerinikollarını sessizlik
Çaresiz bile değil artık
Bir çocuk gibi korunmasız
Karıştı bin yılın ölüsüne
Ama onun umutları
Benim de umutlarım olacak bundan böyle
Çaresizleri korurken
Annemi de korumuş olacağım biraz
O dilediğince yaşayamadı ömrünü
Varlığını özgürce geliştiremedi
Ama bütün insanlar
Varlıklarını özgürce geliştirecekler birgün
Ve annemi hiçbir zaman unutmayacağım
Her ölüm kahramancadır
Annem hepimizden önce yaşadı
Bu kahramanlığı
Eyy benim yüreğimgüç ver bana
Eyy hayat güç ver bana
Anneme yaraşan şiirler söyleyim
Boşuna yaşamış olmasın o
Sonsuzlaşsın
İçtenpürüzsüz dizelerimle
Nasıl acı duyarsa bir mağara adamı
Nasıl çıkarsa ölçüsüz haykırışlar gırtlağından
Öyle bağırayım ben desonsuzlaşsın yüreğim
Bütün insanlara sevgiler taşıyacak kadar
Ve öylesine güzelleşsin ki her şey
Öylesine erisin ki yumuşak bir ışıkta
Öylesine bilgileşeyim
Öylesine sevgiyle dolsun ki kalbim
Ölürken annemleşeyim
Biliyorum var olmaz bir daha yok olan şeyler
Umurumda değil
Biçim değiştirdiği maddenin
Ruh diye birşey de yok
Ama gizli sevgiler bulunup çıkarılırsa
Yüreklerinden insanların
Çıkarılırsa karanlığından unutuşun
Yaşanmış olan şeyler
Ve tek bir insan yüreği gibi çarparsa
Bir günlük insanlık
Hiçbir şey yok olmamış olacaktır
Dönüşerek sonsuzbüyük ve
Bütün zamanları birleştiren bir sevgiye
Annemin mezarına gittik bugün
BabamNamıkNihatDefne ve ben
Namık'ın arabasıyla geçtik
Yollardan ve mezarlığın içinden

Çiçekler serptik üstüne mezarın
Durduk orda sessizce
Birbirine bakmadan herkes
Ağladıya da birşeyler düşündü kendince

Annemin mezarının yanındaki
Bir başka mezarın önünde bir kadın ağlıyordu
Kocasıydı sanırım toprağın altındaki
Kısa bir zaman önce yitirmiş olduğu

Bayram ziyaretçileriyle doluydu mezarlık
Herkes ölüsüyle birlikte olmaya gelmişti
Ağlanacakbir an anımsanacaktı geçmiş
Sonra yine hayatın hırgürüne dönülecekti

Saçma olduğunu bildiğimiz halde gelişimizin
Hiçbirimiz bir başka dünyaya inanmadığımız halde
Durduk mezarı önünde annemin
Annem oradaymışcasına
BabambenNamıkNihatDefne

Dönerken sessiz bir anlaşma vardı aramızda hepimizin
Saçma da olsa gelişimizbir başka dünyaya inanmasak da
Birlikte ya da yalnızgelip duracağız önünde bu mezarın
Bir daha dönülmez şeyleri düşünüp ağlamaya
Güz güneşi benzeşiyor bahar güneşiyle
Biri kışa girerken biri kıştan çıkarken
Biri yeni bir aşk öncesinde bir kederden sonra
Biri biten bir aşktan sonra kedere girerken
Aşkı doğuran şey nedir
O yakınlığı iki can arasında
Ve kopuş ne zaman başlar
Ne zaman biter bir sevda

Bir kurt gibi içten içe
Gelişip büyür çürüme
Bir an gelir ki aynı mekandasınızdır
Ayrı duygusal zamanlarda
Hayatın hızıyla yaşadık o aşkı
Her şey bir anda başladı
Yaşandı
Ve bitti

Yan yana gidip de bir süre
Ayrı yönlerde uzaklaşan
İki tren gibi
Değişir rüzgarın yönü
Solar ansızın yapraklar
Şaşırır yolunu denizde gemi
Boşuna bir liman arar
Gülüşü bir yabancının
Çalmıştır senden sevdiğini
İçinde biriken zehir
Sadece kendini öldürecektir
Ölümdür yaşanan tek başına
Aşk iki kişiliktir

Bir anı bile kalmamıştır
Geceler boyu sevişmelerden
Binlerce yıl uzaklardadır
Binlerce kez dokunduğun ten
Yazabileceğin şiirler
Çoktan yazılıp bitmiştir
Ölümdür yaşanan tek başına
Aşk iki kişiliktir

Avutamaz olur artık
Seni bildiğin şarkılar
Boşanır keder zincirlerinden
Sular tersin tersin akar
Bir hançer gibi çeksen de sevgini
Onu ancak öldürmeye yarar
Uçarı kuşu sevdanın
Alıp başını gitmiştir
Ölümdür yaşanan tek başına
Aşk iki kişiliktir

Yitik bir ezgisin sadece
Tüketilmiş ve düşmüş gözden
Düşlerinde bir çocuk hıçkırır
Gece camlara sürtünürken
Çünkü hiç bir kelebek
Tek başına yaşayamaz sevdasını
Severken hiçbir böcek
Hiç bir kuş yalnız değildir
Ölümdür yaşanan tek başına
Aşk iki kişiliktir
Bu sabah mutluluğa aç pencereni
Bir güzel arın dünkü kederinden
Bahar geldi bahar geldi güneşin doğduğu yerden
Çocuğum uzat ellerini

Şu güzelim bulut gözlü buzağıyı
Duy böyle koşturan sevinci
Dinle nasıl telaş telaş çarpıyor
Toprak ananın kalbi

Şöyle yanıbaşıma çimenlere uzan
Kulak ver gümbürtüsüne dünyanın
Baharın gençliğin ve aşkın
Türküsünü söyliyelim bir ağızdan
İlk kez yurdumdan uzakta yaşadım bu duyguyu
Bebeklerin ulusu yok
Başlarını tutuşları aynı
Bakarken gözlerinde aynı merak
Ağlarken aynı seslerinin tonu

Bebekler çiçeği insanlığımızın
Güllerin en hasıen goncası
Sarışın bir ışık parçası kimi
Kimi kapkara üzüm tanesi
Babalarçıkarmayın onları akıldan
Analarkoruyun bebeklerinizi
Susturunsusturun söyletmeyin
Savaştanyıkımdan söz ederse biri

Bırakalım sevdayla büyüsünler
Serpilip gelişsinler fidan gibi
Seninbenimhiç kimsenin değil
Bütün bir yer yüzünündür onlar
Bütün insanlığın gözbebeği

İlk kez yurdumdan uzakta yaşadım bu duyguyu
Bebeklerin ulusu yok
Bebekler çiçeği insanlığımızın
Ve geleceğimizin biricik umudu
'İnsan insanın
Kurdudur' diyor
Bir düşünür
Ve ekliyor
'Bellum omnium cantra omnes'
Yani
Yatkındır savaşa
Birbiriyle herkes

Şu sonuç çıkar
Bu saptamadan
Doğası gereği
Savaşçıdır insan

Doğruluk payı
Var mı bu görüşte
Yanlışlık var mı
Varsa nerde

İnsan insanın
Kurduydu belki
Gerçek kurttan
Yokken farkı

Onu kurttan
Ayıran özellik
Akıl olmalı
Ve üretkenlik

Ürününü
Emeğinin
Alırsan sevinçle
Dolar yüreğin

Ve hele ortak bir
Yaratıysa bu
Daha da büyür
Mutluluğu

Oturursun
Aynı sofraya
Emektaş olmanın
Mutluluğuyla

Şimdi sormak
Gerekir yeniden
İnsan insanın kurdu mu gerçekten

İnsan insanın
Kurduydu belki
Gerçekten kurttan
Yokken farkı

Ama gelişen
Bir şey var onda
Sevgiye iyiye
Doğruluğa

Yaratırken
Emeğiyle
Yaratır çünkü
Kendini de

Soruyu yeniden
Ve şöyle sormalı
Sevgiye iyiye
Barışa kim karşı

Emeğinin
Hakkını alan
Ne çıkar umar
Savaştan

Dünyayı ortakça
Kardeşçe üreten
Ne yarar umar
Kötülükten

Şimdi değiştirip
Bu kavramları
Yeniden ve şöyle
Söylemek olası

Emekçi insan var barıştan yana
Dünyayı kardeşçe yaratan üreten
Ve kurtlar - savaşta çıkarları
Vurarak kırarak ezerek sömüren
ben mi evet
bir gün çıkıp gideceğim kapıları evleri dergileri hüzünler bırakarak
bir çiçek merhaba diyecek
hoşgeldin diyecek dağ
orman gülümseyecek
anımsayışların bekleyişlerin ümitlerin ya da ümitsizliklerin
hırsların yarışların tasaların kalktığı yerde
tam anlatının salt anlatının kaldığı yerde başlayacak şiir
hiç kimseye seslenmeyen kendi kendine yeten sadece
kendi mantığı kendi güzelliği içinde tutarlı
ama halkın yaşantısı girecektir oraya çünkü yaşayan büyük
bir şeydir halk
deniz ve ufuk girecek karınca yuvaları gökyüzü kozalaklar
ve kopuk ve artık hasetsiz bir aşk
yani sevişmek denizle koşulsuz önyargısız hesapsız
yani uzanmak ve düşünmek binlerce yıl
doğan ölen ve yaşayan şeyleri
doğumu ölümü ve yaşamayı
yani dingin ve büyük olan herşeyi anlatmak
ben mievet çıkıp gideceğim bir gün
tasasız gözyaşsız geride birşey bırakmadan ve birşey beklemeden
ilerde
sadece yağmur sularından pırıl pırıl bir yürek
artık kendi kendinin anlamı ve nedeni olan bir yürekle
Ben ölürsem akşamüstü ölürüm
Şehre simsiyah bir kar yağar
Yollar kalbimle örtülür
Parmaklarımın arasından
Gecenin geldiğini görürüm

Ben ölürsem akşamüstü ölürüm
Çocuklar sinemaya gider
Yüzümü bir çiçeğe gömüp
Ağlamak gibi isterim
Derinden bir tren geçer

Ben ölürsem akşamüstü ölürüm
Alıp başımı gitmek isterim
Bir akam bir kente girerim
Kayısı ağaçları arasından
Gidip denize bakarım
Bir tiyatro seyrederim

Ben ölürsem akşamüstü ölürüm
Uzaktan bir bulut geçer
Karanlık bir çocukluk bulutu
Gerçeküstü bir ressam
Dünyayı değiştirmeye başlar
Kuş sesleri haykırışlar
Denizin ve kırların
Rengi birdenbire karışır

Sana bir şiir getiririm
Sözler rüyamdan fışkırır
Dünya bölümlere ayrılır
Birinde bir pazar sabahı
Birinde sararmış yapraklar
Birinde bir adam
Her şeye yeniden başlar
Beni bir yaza gömdülerdi bir zaman
Her yer olabilecek bir kuytulukta
Bir kadın vardı bir balkonda
Sesinde yaralı bir gül olan

Hayat ve mevsimler aynı şeydi
Uyku kadar derin bir suda boğulurken
İlkbahar kekeleyerek geldi
Kırık çocuk gülüşlerinden

Deniz oracıktaydı ve buğusu
Eriyorken havada sesler
Herşeyin bir büyü oluşturduğu
Gizemli kokular ve gülüşler

Beni bir yaza gömdülerdi bir zaman
Annem olan bir sessizlikte
Belki de onun kalbidir açan
Derin bir gülün içinde
Beyaz ipek gibi yağdı kar
Bir kız kardan hafif adımlarıyla yürüyüp geçti hayal içinde
Arkadaşlarımı düşündüm sevgili şeyleri
Sanki her şey bizimle var ve bizimle olacak
Şarkılar çaldı odalarda
Bütün insanları sevmek gerektiğini düşündüm
Düşmanlarımız dışında
Düşmanlarımız çünkü
Sevgiyi yok ettikleri için
Düşmanımız oldular
Beyaz ipek gibi yağdı kar
Bir kız kardan hafif yüreğiyle
Geçip gitti güvercinleri anımsatarak
Uzaktaki şehir
Uykuya dalmıştır şimdi
Düşündüm bir bir
Kardeşlerimin ne yaptıklarını
Nihat
Uyumuyor olmalı
-Nefis bir şarkı
Söylüyor yandaki odadaki kız
Bir Rus
Halk şarkısı
Ve şimdi koroyla
Başladılar-
Nihat düşünüyordur
Karanlıkta
-Sanırım
Bir saatten sonra
Hapishanede
Dışardan söndürüyorlar ışıkları-
Beyaz ipek gibi yağdı kar
Bir kız kelebek adımlarıyla
Geçip gitti karın üzerinden
İnsanlar kendi şarkılarını
Kendi hayallerini taşıyorlar
Çağdaş şarkılar
Gerekli onlara
Hem hayatlarının
Derinliklerinden söz eden
Gerçekleştirilmiş
Gerçekleştirilmemiş duygularından
Hem
Kavgayı ateşleyen
Somut
Anlaşılır
Akıllı şarkılar
Beyaz ipek gibi yağdı kar
Acılarla dolu bu dünyaya
İnsafsızlık
Vahşet
Hala güçlü
Ve hala iktidarda
İnsanlar
Ölüyorlar
Gepgenç
Sımsıcak
Ölüyorlar
Sanki
Ölmüyorlarmış gibi
Bir yandan sürüp gidiyor
Hayat
Bir yanda tel örgüler
Parmaklıklar
Beyaz ipek gibi yağdı kar
Yağdı kirpiklerine bir kızın
Yağdı mavi bir nehre
Saçlarıma yağdı
Otobüslere
Ağaçlara
Evlere
İçimden okşadım onu
Kelebek adımlarını
Yanımdan geçen kızın
Herhangi bir kız
Hayalleri olan
İstedim ki
Daha güzel
Olsun şu dünya
İstedim ki
Beyaz
İpek gibi yağan karın altında
Bitsin artık
Bu sürüp giden alçaklıklar
Bir bebek
Ölüm tehdidi altında yaşamasın
Beşiğinde
Ve paramparça olmasın
Sımsıcak
Capcanlı
Yaşayıp giderken insanlar
Bırakın beyaz
İpek gibi yağan karın altında
Hayallerimiz olsun
Yaşayalım
Özgür
Güzel
Düşünceli
Anlatalım
Düşündüklerimizi birbirimize
Sevinç egemen olsun her yerde
İnsanca
Bir kaygı
Beyaz ipek gibi yağdı kar
Yağsın
Dünya daha güzel olacak
İnanıyorum buna
Bir insan kalbinin güzelliğine
Çocukluğuna
Sonsuz cesaretine olanaklılığına
İnandığım kadar
Usanıp sevişmekten bir ermeni general
Atıvermiş kendini senmişel kulesinden
Bir çocuk ki öperken uzanır annesinden
O çocuğu boynundan asıvermeli derhal

Çünkü sığmıyor çocuk koskocaman adama
Çünkü tuhaftır biraz çocuk olmak eskiden
Sahi civcivler vardı-bazen anlatır annem
Ne güzel bükermişim boyunlarını ama

Ve ben o dar büyücü -upuzun kara şapkam
Yeniden doğururken alışkın bir tavşanı
Kendime iğretiyim-yani bir kasabalı

Yani her direnişi çağda kızla sonlanan
En yeni senaryoda en eski esas oğlan
Bir ermeni general -yakası madalyalı
Bugün seviştim yürüyüşe katıldım sonra
Yorgunum bahar geldi silah kullanmayı öğrenmeliyim bu yaz
Kitaplar birikiyor saçlarım uzuyor her yerde gümbür gümbür bir telâş
Gencim daha dünyayı görmek istiyorum öpüşmek ne güzel
düşünmek ne güzel bir gün mutlaka yeneceğiz
Bir gün mutlaka yeneceğiz ey eski zaman sarrafları Ey kaz kafalılar Ey sadrazam
Sevgilim on sekizinde bir kız yürüyoruz bulvarda
sandviç yiyoruz dünyadan konuşuyoruz
Çiçekler açıyor durmadan savaşlar oluyor her şey nasıl bitebilir bir bombayla
nasıl kazanabilir o kirli adamlar
Uzun uzun düşünüyor sularla yıkıyorum yüzümü temiz bir gömlek giyiyorum
Bitecek bir gün bu zulüm bitecek bu hân-ı yağma
Ama yorgunum şimdi çok sigara içiyorum sırtımda kirli bir pardesü
Kalorifer dumanları çıkıyor göğe cebimde Vietnamca şiir kitapları
Dünyanın öbür ucundaki dostları düşünüyorum öbür ucundaki ırmakları
Bir kız sessizce ölüyor sessizce ölüyor orda
Köprülerden geçiyorum karanlık yağmurlu bir gün yürüyorum istasyona
Bu evler hüzünlendiriyor beni bu derme çatma dünya
İnsanlar motor sesleri sis akıp giden su
Ne yapsam ne yapsam her yerde bir hüzün tortusu
Alnımı soğuk bir demire dayıyorum o eski günler geliyor aklıma
Ben de çocuktum sevgilerim olacaktı elbette
Sinema dönüşlerini düşünüyorum annemi her şey nasıl ölebilir
nasıl unutulur insan
Ey gök senin altında sessizce yatardım ey pırıl pırıl tarlalar
Ne yapsam ne yapsam Dekart oluyorum sonradan
Sakallarım uzuyor ben bu kızı seviyorum ufak bir yürüyüş
Çankaya'ya
Bir pazar güneşli bir pazar nasıl coşuyor yüreğim nasıl karışıyorum insanlara
Bir çocuk bakıyor pencereden hülyalı kocaman gözlü nefis bir çocuk
Lermontov'un çocukluk fotoğraflarına benzeyen kardeşi bakıyor sonra
Ben şiir yazıyorum daktiloda gazeteleri merak ediyorum
kuş sesleri geliyor kulağıma
Ben mütevazı bir şairim sevgilim her şey coşkulandırıyor beni
Sanki ağlayacak ne var bakarken bir halk adamına
Bakıyorum adamın kulaklarına boynuna gözlerine kaşlarına
yüzünün oynamasına
Ey halk diyorum ey çocuk derken bende bir ağlama
İlençleniyorum bütün bireyci şairleri hale gidiyorum portakal almaya
İlençleniyorum o laf kalabalıklarını kurumuş yürekleri bireyin kurtuluşunu filan
İlençliyorum o kitap kurtlarını bağışlıyorum sonradan
Uzun kış gecelerinden sonra masallarda anlatılan
Durup durup bunları düşünüyorum bir sevinci bir hüzün izliyor arkadan
Yüreğim ipesapa gelmez bir bahar göğü Türkçe bir yürek kısaca
Beklemek usandırıyor telaşlı telaşlı bir şeyler anlatıyorum sağda solda
Bir otobüse biniyorum inceliyorum bir böceği tutarak kanatlarından merakla
Yürürdüm eskiden baharda o yıkıntıların ve çayırların olduğu alanlara
Aklıma şiiri gelirdi o yaşlı Amerikalının sonbaharı anlatan şiiri
Çayırlar vardı o şiirde baharı anımsatan ne de olsa
Böylece yeniden hazırlanıyorum bir coşkuya yeniden sokaklara fırlamaya
Kendimi atmak bir uçurumdan balıklama
Büyük ve mavi bir şey izlenimi var bende gördüğüm filmlerden mi ne
Bir şapka telaşlı bir gök sıcak yapay bir dünya
Anlat anlat bitmiyor bitmiyor bendeki daüssıla
Bütün sevgilerimi harcayabilirim bir çırpıda yağmurlu o yollar geliyor aklıma
Benzin kokuları ıslak direkler babamın esmer bir somun gibi tombul ve sıcak elleri
Uyurdum Bir de bakmışsın yeni bir filim sinemada şehirde yeni bir kız
kahvede yeni bir garson
O üzgün ve sabahlıklı dururdu balkonda
Şimdi ne var hüzünlenecek bunda nedir bu çatlatan yüreğimi bu telaş
Sanki yarın ölecek gibiyim birazdan polisler gelecek ya da
Gelip alacaklar kitaplarımı daktilomu bu şiiri sevgilimin fotoğrafını duvarda
Soracaklar babanın adı ne nerde doğdun teşrif eder misiniz karakola
Dünyanın öbür ucundaki dostları düşünüyorum öbür ucundaki ırmakları
Bir kız sessizce ölüyor sessizce ölüyor Vietnam'da
Ağlayarak bir yürek resmi çiziyorum havaya
Uyanıyorum ağlayarak bir gün mutlaka yeneceğiz
Bir gün mutlaka yeneceğiz ey ithalatçılar ihracatçılar ey şeyhülislâm
Bir gün mutlaka yeneceğiz Bir gün mutlaka yeneceğiz bunu söyleyeceğiz bin defa
Sonra bin defa daha sonra bin defa daha çoğaltacağız marşlarla
Ben ve sevgilim ve arkadaşlar yürüyeceğiz bulvarda
Yürüyeceğiz yeniden yaratılmanın coşkusuyla
Yürüyeceğiz çoğala çoğala
Bir kadının bana gelecek olması bir rüzgarı geçerek
Bir şarkıyı geçerek saçlarının uçuşunda
Bir kadının bana gelecek olması bir ömür geçecek

Aşkın buruk tadında buluşması iki yalnızlığın
Bir akşamı geçecek

Belki de dağılan sesleri hüznün ve akşamın
belki de
Bir kadını geçecek

Bir kadını bekliyorum
Eteklerini ve saçlarını uçurarak gelecek…
Önce top mermileriyle dövüldü alan
Tarandı sonra mitralyözlerle
Sonra boğaz boğaza dövüşüldü
Ve sonra usulca indi gece

BİR MAVİ ÇİÇEK KALMIŞTI SADECE
AMA YOKTU KOKLAYACAK KİMSE

Sabaha karşı dindi iniltiler
Yan yana üst üste yığılı ölüler
Ağaçlar devrilmiş kavrulmuş çimenler
Boğulmuş yaşayan ne varsa bu yerde

BİR MAVİ ÇİÇEK KALMIŞTI SADECE
AMA YOKTU KOKLAYACAK KİMSE

O sabah yine maviydi gökyüzü
Başladı az sonra kuşların türküsü
Sabah rüzgarı ne bilsin ölümü
Esti durdu kırlarda keyfince

BİR MAVİ ÇİÇEK KALMIŞTI SADECE
AMA YOKTU KOKLAYACAK KİMSE
Bir sabah tanıdık bir şehre girerken
Sıcak ve dost şeyler düşünür insan
Tanıdık bir yatak bekler sizi
Bir çocuk yüzü gülümser anılardan

Dost şehirler sevgili anne şehirler
Nice anılar nice mutluluklar yaşadım her birinizde
Delikanlı bir sevinçle sokaklarınızdan geçtiğim oldu
Kederli günlerim oldu aklımı yitiresiye

Sonsuz kareli bir film gibi
Yaşamım geçiyor belleğimden
Tekrar etmek duygusu
Her şeyi yeniden yeniden

Bir sabah tanıdık bir şehre girerken
Hüzünlü tuhaf şeyler düşünür insan
Sadece o şehrin değil
Kendisinin de değiştiği duygusundan
-Türküler Ve Alaz İçin-

Güzelimsevdiğimçocuğumgülüm
Bir şehit kızısın sen
Acılı buruk bir türkü gibisin
Bu acımasız günlerin içinden

Tuhaf bir sıkıntıyla daralır şimdi
Küçücükkuş kanadı yüreğin
'Babam neredeniye gelmiyor
Babama küstüm ben anneciğim'

Baban artık hiç olmayacak yavrum
Sana çocuğum diyemeyecek bir daha
Güçlübaba kucağının sıcaklığını
Duyamayacaksın minik vücudunda

Baban yiğit bir oğluydu halkının
Onun için öldürdüler
Sana halkımızdan armağan olsun
Getirdiğim kırmızı güller

Yıllar geçecekalışacaksın
Bir ince sızı kalacak ondan
Senin gözlerin gibi ışıltılı
Çiçekler fışkıracak babanın mezarından

Ve tıpkı serpilen bir çiçek gibi
Gelişip ışırken bilincin gitgide
Babanı yeniden kavrayacaksın
Baban yeniden doğacak seninle

Güzelimsevdiğimçocuğumgülüm
Bir şehit kızısın sen
Acılıburuk bir türkü gibisin
Bu acımasız günlerin içinden
Bu aşk burada biter ve ben çekip giderim
Yüreğimde bir çocuk cebimde bir revolver
Bu aşk burada biter iyi günler sevgilim
Ve ben çekip giderim bir nehir akıp gider

Bir hatıradır şimdi dalgın uyuyan şehir
Solarken albümlerde çocuklar ve askerler
Yüzün bir kır çiçeği gibi usulca söner
Uyku ve unutkanlık gittikçe derinleşir

Yanyana uzanırdık ve ıslaktı çimenler
Ne kadar güzeldin sen nasıl eşsiz bir yazdı
Bunu anlattılar hep yani yiten bir aşkı
Geçerek bu dünyadan bütün ölü şairler

Bu aşk burada biter ve ben çekip giderim
Yüreğimde bir çocuk cebimde bir revolver
Bu aşk burada biter iyi günler sevgilim
Ve ben çekip giderim bir nehir akıp gider
Yaşamak bu yangın yerinde
Her gün yeniden ölerek

Zalimin elinde tutsak
Cahile kurban olarak

Yalanla kirli havada
Güçlükle soluk alarak

Savunmak gerçeği çoğu kez
Yalnızlığını bilerek

Korkağı döneği suskunu
Görüp de öfkeyle dolarak

Toplanıyor ölü arkadaşlar
Her biri bir yerden gelerek

Kiminin boynunda ilmeği
Kimi kanını silerek

Kucaklıyor beni Metin Altıok
"Aldırma" diyor gülerek

"Yaşamak görevdir bu yangın yerinde
Yaşamak insan kalarak"
Çerkez Ali'yle bir akşam
Göl kıyısı lokantada
Gürcü şarapları içtik
Mezemiz "çahohbili" ydi
Babası Kırımlı Tatar
Annesi istanbullu Türk
Kökü derinlerde çınar
Şair dostum çerkez ali

Gerçeği düşe çeviren
Duygu nereden geliyor
Şu karşıki dağlardan mı
Akşam sisinde eriyen
Bakışları bir ışık su
Çerkez Ali anlatıyor

Darağaçları kurulu
Sultan Hamit ağır hasta
Canı kayısı istemiş
Kar yağıyor İstanbul 'a
Beşiktaş'ta çerkez Ahmet
-Yörenin ünlü bakkalı-
Gidiyor yurdu kırım'a
Bulup geliyor kayısı'yı
Veriyor Çerkez Ahmet'e
Bacısı Melek Filsan'ı
Yaverlerden ihsan paşa

O sırada İstanbul'a
Kim gelirse kafkasya'dan
Çerkez diye anılıyor
Çerkez Ali'ye Çerkez'lik
Babası Çerkez Ahmet'ten
Böylece miras kalıyor

Düşü gerçeğe çeviren
Duygu nereden geliyor
Yanımızdaki gölden mi
Mavi bir tüle bürünen
Dişleri bir apak umut
Çerkez Ali anlatıyor

Beşiktaşlı Çerkez Ahmet
-kaytan bıyıklı delikanlı-
Onbeş yaşında Filsan'ı
Alıp gidiyor Kırım'a
Osmanlıda meşrutiyet
Rusyada bolşevik devrimi
Ölüyor genç yaşta Ahmet
Kalıyor Ali'si yetim

Düşleri Çerkez Ali'nin
Her gece dolu bunlarla
Aklı fikri İstanbul'da
Siliniyor çizgileri
Göç günü ölen annenin
Buğulanıyor gözleri
Yağmur yağıyor kırım'a

Kırk yıldır Özbekistan'da
Yaşar Çerkez Ali sürgün
Dönecek mi yurtlarına
Kırımlı Tatarlar birgün
Beşiktaş'ı İstanbul'u
Vatanını annesinin
Görmek kısmet olacak mı

"Anneciğim İstanbul'a
gidebileceğiz miyiz"
diyor annesine kızım
karşı dağa bakıyorum
Bir ağırlık yüreğimde
Sırılsıklam ter içinde
Uykumdan uyanıyorum
Çocuk gibi
tiril tirilliğinle
kucaklardım seni
Yazlar ve unutuşlar geçerdi
Günlerin güneşini içerdim
Sessizce
aşkın
teri
dolardı kucağıma
Fıçılarda damıtılmış
şarap renginde şafak
Ayaklarının bastığı kumlara
basardı ayaklarım
İnce
güzelliğin senin
seni kuşatan
gökyüzü kadar sadeydi
İnsan
güzelliğin senin
Katıksız merakın
Katıksız
şehvetin ve sevincin
Dünyaya
bir güzelliğin
narinliğini
anlatmak için gelmiş gibiyim
Denizin çarptığı
kumsal
ve bunaltıcı yaz gecesi
Dünyaya
bir yaz gecesinin
bunaltısını
anlatmaya gelmiş gibiyim

Ey bırakıp gitmek
Yıldızlar ve
taptaze bir şey
Bir aşkın
pırıl pırıl
edişi seni

Boynunun ve
omuzlarının narinliği
Dudaklarının üstündeki
ter damlası
Kayar gibi uzanışı
kollarımda vücudunun
Beyaz bir
ırmak gibi
Yaşanmış ve yaşanacak
bütün aşkların
baygınlığını yaşamak seninle
Vücudun üstüne
yazdığım bu şiir
senin bir zamanki
güzelliğinin
tanıtı gibi kalmalıdır
Sevgilim gövden
sinerdi gövdeme
Çocuk ve
günahkâr başın
dinlenirdi omzumda


Her şey bitiyor
ve
yorulduğumu düşünüyorum
Akşama
yemek hazırlıyor bir kadın
Kocası gömleğinin
kollarını kıvırmış
camdan bakıyor
Terzi kızlar
atelyeden çıktılar
Akşam hazırlığı
hüzün

Bir odada
beni beklediğini düşünüyorum
Seninle dolu bir oda
Seslerimiz
tanıdığında birbirini
ve gülüşlerimiz
Ve hüzünlerimizin
anlaşıldığında
kardeş olduğu
Boynunu yeniden
sevgiyle öperim
parmaklarının
ucunu
Gençliklerimizin
birbirine karıştığı
düşüncesiyle çoğalarak
Çok sevdim bir zamanlar seviyorum yine de
Alıp başımı gitmeyi yollar boyunca
Seyretmek bir bozkır akşamını camından bir otobüsün
Masal şehirlerini geçerken hızla

Çok sevdim bir zamanlar seviyorum yine de
Ürpertili sımsıcak tenini kadınların
Salmak serin sulara gövdemi
Düşüp gitmek ardına şiirin ve aşkın

Çok sevdim bir zamanlar seviyorum yine de
Varolduğumu düşünmeyi ürpererek
Karanlık bir odada küçük bir çocuk gibi
Yağmurdan ve yalnızlıktan ürkek

Çok sevdim bir zamanlar seviyorum yine de
Düşüncemi geniş ve sonsuz olanla birleştirmeyi
Hırçın ve ele geçmezce atılgan
Uysal ve usulcacık benim olan şeyi

Çok sevdim birzamanlar seviyorum yine de
Ve hep seveceğim beynim ve tenim varoldukça bu dünyada
Pırıl pırıl olanı her zaman bir güz diriliğinde
Değişmez ve değişken olanı sonsuzca
Bir adamı öldürmenin tam sırası kurşunlarla
Çocuğunu öpüp kapıya çıktığında

Ey kanatılmış çiğnenmiş bahar günü
Birden bir çığlıkla kapatır yüzünü

Ezik bir gül gibi çığlık yitik bir umut gibi
Boğmak boğma bir telle bir insan olmanın sevincini

Kederli yağmur usulca düşen akşama
Çığlık Bir çocuk yüzü Dayalı cama
"Uçak şimdi
Düşüyor"
Dedi yanımdaki
Düşmenin bilmesem
İnmek olduğunu
Azerice'de
Herhalde o saat
Yüreğime inerdi
Canımın yongası sevdiğim
Bir kaç gün çaldık ilkbahardan
Geçtik yıllardır özlediğim
Erguvan ışıklı kıyılardan

Aşkı sessizlik tanımlar
Gençken tersini düşünürdüm
Akşamla dönerken geriye dalgalar
Yalnızlığı çırılçıplak gördüm

Durduktu önünde Ege Denizi'nin
Gözleri mayıs bulanığı
Kuytuluğunda eski evlerin
Dolaştıktı Ayvalığı

Eski nisan her şey gibi
Kalbim de rüzgar da eski
Çırpınıp duruyor havada
Yitik anıların kelebeği
Kapılarını yıllardır çalmadığım
Eski dost evleri gibi
Eski şiirlerim
Kitaplarda
Bekler beni
Girip dinlendiğim olur
İçlerinde
Bir kahve içimi
Çıkıp giderim sonra
Buruk bir hüzün
Bırakıp geride
eylül sabahının serinliğini
Yaprakların serinliğini
Ciğerlerime dolduruyorum

Sessizlik ve serinlik
Birleşiyor
Yıkanmış güvercinler
Ve çok uzakta bir tren sesi

Her zaman yeniden başlamak duygusu
Doğuyor içimde
Her uyanışımda

Düşmanlarımı bağışlıyorum
Daha çok seviyorum dostlarımı
Her uyanışımda

Eylül sabahının serinliğini
Yaprakların serinliğini
Yüreğime dolduruyorum
Gece vakti kimdir kapıyı çalıp gelen
Yitirdiğim bir mutluluk mu
Habercisi mi gelecekteki bir mutluluğun

Gece vakti kimdir kapıyı çalıp gelen
İçimde bağıran acılar mı
Serseri başıboş bir rüzgar mı

Gece vakti kimdir kapıyı çalıp gelen
Ansızın çıkıp gelen bahar mı

Gece vakti kimdir kapıyı çalıp gelen
Yüreğim midamarlarımda hışırdayan kan mı

Bağırarak bu kansız evlerin suratına
Bağırarak bu kansız sokakların suratına
Bağırarak bu kansız insanların suratına
Bağırarak yüreğimdeki kanı

Gece vakti kimdir kapıyı çalıp gelen
Gövdemden sızan sular gibi
Akıp gitti bir yaz daha
Sevişmelerle gündüz vakti
Ve beyaz öğle uykularıyla

Bir yazdı artık geçmiş olan
Oysa hala tenimde tuz tadı
Aynı ağlardan çıkardığımız
Bir akşam güneşiyle balıkları

Bir yazdı uzak Gürcistan'da
Kıyısında kartal dağların
Mavi gözlü bir göl bırakan
Düşlerine çocukların

Bir yazdı yaşanan her saniyesi
Ve şimdi kumsaldan eserken rüzgar
Üşür bir deniz kabuğu belki
Ve küçük bir kızı anımsar
Rüyalar bile geceleri bekler
Gizlice görünmek için
Yüreğimdesin saklısında içimin
Gizlice sevgilim

Kimse bilmesin üzgünlüğümü
Taşırım ölümüm gibi bu duyguyu
En gizli kuytularında ömrümün
Bir yer var gizlice sevgilimin uyuduğu

Gizlice sevgilim yaşam kadar acı
Canımı tutuşturan özlem gibi
Özlüyorum derin yokoluşta
Gizlice sevgilimi
Gözlerimiz birbirine göre
Ellerimiz dudaklarımız
Ve aşk bize göredir

Gece tam aşka göre
Rüzgar geceye göre
Ve yağmur rüzgara göredir

Öpüşmelerimiz yağmura göre
Odamız öpüşlerimize göre
Ve dünya odamıza göredir

Ve biz dünyaya göreyiz
Kadın ve adam oturuyorlardı
Uzakta beyaz dağlar vardı
Gara girmek üzereyken Barselona-Madrid treni

Kadın üzgündü üzgündü üzgündü
Adam düşündü düşündü düşündü
Aşkımız bitmesin isterim dedi

Biralar içildi ve başka içkiler
Kadın ve adam kederliydiler
Ne birleşiyor ne ayrılıyor elleri

Neden neden sönüp gider bir aşk
Acının silinmez tortusunu bırakarak
Onulmazca inciterek yürekleri

Kadın daha gerçek bir acıyla yaralıydı belki de
Tasalı bir sevecenlikle baktı erkeğine
Gözyaşları içinde gülümsedi

Kadın ve adam oturuyorlardı
Aralarında bir masa vardı
Ve hüznün aşılmaz engelleri
Her şey şiirdir uğultusu rüzgarın
Bir ırmağa usulcacık yağan kar
Her gece okunan bir dua çocuklukta
Gökyüzünde bölük bölük turnalar

Her şey şiirdir sevinç ve kader
Dünyada olmak duygusu
Kıyıda ıssız kayalarda
Kendi başına ışıldayan su

Her şey şiirdir şimdi şu anda
Ak kağıt üstünde dolanan elim
Karşıki avluda salınan söğüt
Yandaki odada uyuyan bebeğim

Her şey şiirdir çağrısı aşkın
Bahar toprağından yükselen tütsü
Umut ve acı başlayan ve biten
Yağmurun ve akıp giden hayatın türküsü

Her şey şiirdir ve bir gün belki
İlk aşkım ilk göz ağrım şiir
Koynunda ona yazdığım mektuplar
Bir yerlerden çıkıp gelecektir
Hüzünlü pazar beyaz meleklerin ilahiler söylediği
Aşkın güzelce yıkandığı sımsıkı kefenlendiği

Yaz geçmiş gelip çatmış bağbozumu vakti
Genç kızların mutluluğu bir mevsim daha ertelediği

Hüzünlü pazar geçmiş pazarların anısıyla kavuniçi
Çocukların hep kursaklarında kalan sevinci
