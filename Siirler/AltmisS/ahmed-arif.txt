Doğdun
Üç gün aç tuttuk
Üç gün meme vermedik sana
Adiloş Bebem
Hasta düşmeyesin diye
Töremiz böyle diye
Saldır şimdi memeye
Saldır da büyü

Bunlar
Engerekler ve çıyanlardır
Bunlar
Aşımıza ekmeğimize
Göz koyanlardır
Tanı bunları
Tanı da büyü

Bu namustur
Künyemize kazınmış
Bu da sabır
Ağulardan süzülmüş
Sarıl bunlara
Sarıl da büyü
Akşam erken iner mahpusaneye
Ejderha olsan kar etmez
Ne kavgada ustalığın
Ne de çatal yürek civan oluşun
Kar etmez inceden içine dolan
Alıp götüren hasrete

Akşam erken iner mahpusaneye
İner yedi kol demiri
Yedi kapıya
Birden ağlamaklı olur bahçe
Karşıda duvar dibinde
Üç dal gece sefası
Üç kök hercai menekşe

Aynı korkunç sevdadadır
Gökte bulut dalda kaysı
Başlar koymağa hapislik
Karanlık can sıkıntısı
"Kürdün Gelini"ni söyler maltada biri
Bense volta'dayım ranza dibinde
Ve hep olmayacak şeyler kurarım
Gülünç acemi çocuksu

Vurulsam kaybolsam derim
Çırılçıplak bir kavgada
Erkekçe olsun isterim
Dostluk da düşmanlık da
Hiçbiri olmaz halbuki
Geçer süngüler namluya
Başlar gece devriyesi jandarmaların

Hırsla çakarım kibriti
İlk nefeste yarılanır cıgaram
Bir duman kendimi öldüresiye
Biliyorum "sen de mi" diyeceksin
Ama akşam erken iniyor mahpusaneye
Ve dışarda delikanlı bir bahar
Seviyorum seni
Çıldırasıya
Beşikler vermişim Nuh'a
Salıncaklar hamaklar
Havva Ana'n dünkü çocuk sayılır
Anadoluyum ben
Tanıyor musun 

Utanırım
Utanırım fukaralıktan
Ele güne karşı çıplak
Üşür fidelerim
Harmanım kesat
Kardeşliğin çalışmanın
Beraberliğin
Atom güllerinin katmer açtığı
Şairlerin bilginlerin dünyalarında
Kalmışım bir başıma
Bir başıma ve uzak
Biliyor musun 

Binlerce yıl sağılmışım
Korkunç atlılarıyla parçalamışlar
Nazlı seher-sabah uykularımı
Hükümdarlar saldırganlar haydutlar
Haraç salmışlar üstüme
Ne İskender takmışım
Ne şah ne sultan
Göçüp gitmişler gölgesiz
Selam etmişim dostuma
Ve dayatmışım
Görüyor musun 

Nasıl severim bir bilsen
Köroğlu'yu
Karayılanı
Meçhul Askeri
Sonra Pir Sultanı ve Bedrettini
Sonra kalem yazmaz
Bir nice sevda
Bir bilsen
Onlar beni nasıl severdi
Bir bilsen Urfa'da kurşun atanı
Minareden barikattan
Selvi dalından
Ölüme nasıl gülerdi
Bilmeni mutlak isterim
Duyuyor musun 

Öyle yıkma kendini
Öyle mahzun öyle garip
Nerede olursan ol
İçerde dışarda derste sırada
Yürü üstüne - üstüne
Tükür yüzüne celladın
Fırsatçının fesatçının hayının
Dayan kitap ile
Dayan iş ile
Tırnak ile diş ile
Umut ile sevda ile düş ile
Dayan rüsva etme beni

Gör nasıl yeniden yaratılırım
Namuslu genç ellerinle
Kızlarım
Oğullarım var gelecekte
Herbiri vazgeçilmez cihan parçası
Kaç bin yıllık hasretimin koncası
Gözlerinden
Gözlerinden öperim
Bir umudum sende
Anlıyor musun 
MaviyeMaviye çalar gözlerin
Yangın mavisineRüzgarda asi
KörsemSenden gayrısına yoksam
BozuksamCan benim düş benim
Ellere nesi
Hadi gel
Ay karanlık
İtten açYılandan çıplak
Vurgun ve bela
Gelip durmuşsam kapına
Var mı ki doymazlığım
İlle de illeSevmelerim
Sevmelerim gibisi
Oturmuş yazıcılar
Fermanım yazar
N'olur gel
Ay karanlık
Dört yanım puşt zulası
Dost yüzlü
Dost gülücüklü
Cıgaramdan yanar
Alnım öperler
Suskun hayın çıyansı
Dört yanım puşt zulası
Dönerim dönerim çıkmaz
En leylim gecede ölesim tutmuş
Etme gel
Ay karanlık
Bir akşamüstüdür şarabî
Bahçeler ve dağlar üzre hükümran
Tam dünyayı dolaşmak saatindesin
Ay ışığı su içer birazdan
Kızarmış kalçalarını çanlar
Alabildiğine vurur
Sen çocuk tulumunda
Matbaa mürekkebi
Rüsva olmuş ellerinin emeği
Manşetlerde kilometre kilometre yalan
Sallanır durur

Bir akşamüstüdür katil muhteşem
Alıp götürmüşler dost dediğini
Almış rüzgârlar içini
Ümide benzer sevdaya benzer
Soğuk bir namludur kör ve pusuda
Ense kökünde zulüm
Ve sermiş cânım sofrasını dört başı mâmur
Burnun dibine hürriyet
Seviyorum mümkün değil
Aranızda kurşun yasak bölge var
Sen genç sevdan ölünecek kadar güzel
Kanunu yapanlar ihtiyar
Gördüler
Yedi cihan
İn cin Kaf dağının ardındakiler
Kıtlık da kıran da olsa
Gördüler analar neler doğurur
Aman aman hey

Dünyalar vardır elvan
Bir su damlasında bir kıl ucunda
Meyvalar vardır meyvalar
Ağacı omcası yok
Sana vurgun sana dost
Beride Kabil'in murdar baltası
Ve kan değirmenleri
Kader kahpesi
Beride borazancıları o puşt ölümün
Hazır ırzını vermeğe
Yiğitler vuruldukça
Timsah kısmı çünkü yavrusunu yer
Akarsu duruldukça
Cadı yalan hamurunu dağ - dağ yoğurur
Aman aman hey

Bu zindan bu kırgın bu can pazarı
Macera değil
Yaşamak sade "yaşamak"
Yosun solucan harcıdır
Öyle açar ki murat
Susuz güneşsiz de kalsa koparılsa da
Şavkı bulut güllerinden daha bir suna
Daha bir burcu - burcudur

Bu zindan bu kırgın bu can pazarı
Macera değil
Sardığım toprağımın altın sabrıdır
O sert erkek hüznüdür lahza başında
Cıgara değil
Ve sevgilim uykusunda bağrır
Aman aman hey

Meltemin bir tadı ustura ağzı
Biri kız memesi tılsım
Yağmurun bir damlası süzülmüş küfür
Bir damlası aşk
Senin uykuların hayın
Düşlerin kardeş
Duyar mısın anlayıp sızlar mısın ki
Gece samanyollarında rüzgar çıkıncaya dek
Mısralarım kardeş - kardeş çağırır
Aman Aman hey

Serabın bir sonu vardır
Ufkun sıradağın sonu
Uçarın kaçarın bir sonu vardır
Senin sonun yok
Mandaların kavakların pazarı olur
Senin pazarın olamaz
Sensiz nar çatlamaz bebek gııı demez
Beni böyle şair divane etmez
Kızımın çatal göğsü
Senin yüzün suyu hürmetinedir
Buğdalara cevizlere yürüyen
Kara toprağın ak südü

Bir bilsen kimlere tasa kedersin
Anlar mısın şaşırıp ağlar mısın ki
Bir bilsen kardeşlerim ne can çocuklar
Ve bilsen nasıl vurur beni bu duvar
Akşam - akşam kara sevdam ağarır
Aman aman hey
1
Varamaz elim
Ayvasına narına can dayanamazken
Kırar boynumu yürürüm
Kurdun kuşun bileceği hal değil
Sormayın hiç
Laaaaal
Kara ferman çıkadursun yollara
Yarin bahçesi tarumar
Kan eder perçem

Olancası bir tutam can
Kadasına belasına sunduğum
Ben öleydim loooy
Elim boş
Ayağım pusu
Bir ben bileceğim oysa
Ne afat sevdim
Bir de ağzı var dili yok
Diyarbekir Kalesi

2

Açar
Kan kırmızı yediverenler
Ve kar yağar bir yandan
Savrulur Karacadağ
Savrulur zozan
Bak bıyığım buz tuttu
Üşüyorum da
Zemheri de uzadıkça uzadı
Seni baharmışın gibi düşünüyorum
Seni Diyarbekir gibi
Nelere nelere baskın gelmez ki
Seni düşünmenin tadı

3

Hamravat suyu dondu
Diclede dört parmak buz
Biz kuyudan işliyoruz kaba - kacağa
Çayı kardan demliyoruz
Anam sır gibi saklar siyatiğini
"Yel" der "Baharın geçer"
Bacım ikicanlı ağır
Güzel kızdır bilirsin
İlki bu bir yandan saklı utanır
Ve bir yandan korkar
Ölürüm deyi
Bir can daha çoğalacağız bu kış
Bebeğim neremde saklayım seni
Hoş gelir
Safa gelir
Ahmed Arif'in yeğeni

4

Doğdun
Üç gün aç tuttuk
Üç gün meme vermedik sana
Adiloş Bebem
Hasta düşmeyesin diye
Töremiz böyle diye
Saldır şimdi memeye
Saldır da büyü

Bunlar
Engerekler ve çıyanlardır
Bunlar
Aşımıza ekmeğimize
Göz koyanlardır
Tanı bunları
Tanı da büyü

Bu namustur
Künyemize kazınmış
Bu da sabır
Ağulardan süzülmüş
Sarıl bunlara
Sarıl da büyü
Haberin var mı taş duvar
Demir kapı kör pencere
Yastığım ranzam zincirim
Uğrunda ölümlere gidip geldiğim
Zulamdaki mahzun resim
Görüşmecim yeşil soğan göndermiş
Karanfil kokuyor cigaram
Dağlarına bahar gelmiş memleketimin
Yiğit harmanları yığınaklar
Kurulmuş çetin dağlarında vatanların
Dize getirilmiş haydutlar
Hayınlar amana gelmiş
Yetim hakkı sorulmuş
Hesap görülmüş
Demdir bu

Demdir
Derya dibinde yangınlar
Kan kesmiş ovalar üstünde Mayıs
Uçmuş bir kuştüyü hafifliğinde
Çelik kadavrası korugan'ların
Ölünmüş canımölünmüş
Murad alınmış

Gelgelelim
Beter bize kısmetmiş
Ölüm böyle altı okka koymaz adama
Susmak ve beklemek müthiş
Genciz namlu gibi
Ve çatal yürek
Barışa bayrama hasret
Uykulara derin kaygısız rahat
Otuziki dişimizle gülmeğe
Doyasıya sevişmeğeyemeğe
Kaç yol ağlamaklı olmuşum geceleri
Asıl bizim aramızda güzeldir hasret
Ve asıl biz biliriz kederi

İçim bir suskunsa tekin mi ola
O Malta bıçağıkınsızuyanık
Ve genç bir mısradır
Filinta endam
Neden neden alnındaki yıkkınlık
Bakışlarındaki öldüren buğu
Kaç yol ağlamaklı oluyorum geceleri
Nasıl da almış aklımı
Sürmüş filiz vermiş içimde sevdan
Dost düşman söz eder kendi kavlince
Kınanmak yiğit başına
Bu ne ayıp ne de yasak
Öylece bir gerçek kendi halinde
Belki yaşamama sebep

Evet ağlamaklı oluyorum demdir bu
Hani kurşun sıksan geçmez geceden
Anlatamam nasıl ıssız nasıl karanlık
Ve zehir - zıkkım cıgaram
Gene bir cehennem var yastığımda
Gel artık
Seni anlatabilmek seni
İyi çocuklara kahramanlara
Seni anlatabilmek seni
Namussuza halden bilmeze
Kahpe yalana
Ard- arda kaç zemheri
Kurt uyur kuş uyur zindan uyurdu
Dışarda gürül- gürül akan bir dünya
Bir ben uyumadım
Kaç leylim bahar
Hasretinden prangalar eskittim
Saçlarına kan gülleri takayım
Bir o yana
Bir bu yana
Seni bağırabilsem seni
Dipsiz kuyulara
Akan yıldıza
Bir kibrit çöpüne varana
Okyanusun en ıssız dalgasına
Düşmüş bir kibrit çöpüne
Yitirmiş tılsımını ilk sevmelerin
Yitirmiş öpücükleri
Payı yok apansız inen akşamdan
Bir kadeh bir cigara dalıp gidene
Seni anlatabilsem seni
Yokluğun Cehennemin öbür adıdır
Üşüyorum kapama gözlerini
Beni gözlerin götürür
Gözlerin
Aşkla acıyla
Kuşatmışlar
Sesimi soluğumu
Kesilmiş
Tuz-ekmek payım
Vurgunum
Ve darda
Gözaltındayım
Dal kor keser
Penceremde açarsa
Kuş vurulur
Üzerimden uçarsa
Ve hal böyle böyle
Yol bu yöndeyken
Gelir
Ki her gelişinde
Daha da içten
Gelir
Soluk soluğa
Benim olursun
Amansız sarmasında
Kollarımın
Esrik
Çığlık çığlığa
Erir kar gibi vücudun
Nicedir
Kahpe ağzında
Bir salgın
Bir deprem gibi künyemiz
Nicedir
Başımıza zindan dünyamız
Biz ki
Yarınıyız halkın
Umudu yüzakıyız
Hıncı namusu
Şafakları
Taa şafakları
Hey canım
Kalbim
Dinamit kuyusu
Çarpmış
Paramparça etmiş
Kara sütü kara sevdayla seni
Ve kara memelerinde dişlerin asi
Karadır upuzun yattığın gece
Felek ah ettirir boynun kıl-ince
Cihanlar çocuklar kuşlar içinde
Sızlar bir yerlerin
Adsız ve kayıp
Sızlar usul-usul dargın
Ve kan tadında bir konca
Damıtır kendini mısralarınca

De be aslan karam
De yiğit karam
Hangi kalemin yazısı
Zorlu yazısı
Belanda

Anadan doğma nişan mı
Sütlü barut damgası mı
Bir gece parçası mı kaburgandaki
Kız kakülü ne hal eylermiş teni
Ellerin deli hoyrat
Ellerin susuz yangın
Ellerin ooooy alarga

De be aslan karam
De yiğit karam
Hangi güzelin diş yeri
Mavi diş yeri
Sevdanda

Vurmuş
Demirlerin çapraz gölgesi
Alnın galip ve serin
Künyen çizileli kaç yıldız uçtu
Kaç ayva sarardı kaç kız sevişti
Gelmemiş kimselerin

De be aslan karam
De yiğit karam
Hangi zehirin meltemi
Saran meltemi
Hülyanda

Hakikatlı dostun muydu
Can koyduğun ustan mıydı
Bir uyumaz hasmın mıydı
"Ooooof" de bunlar olsun muydu

De be aslan karam
De yiğit karam
Hangi kahpenin hançeri
Saklı hançeri
Yaranda
Tekmil ufuklar kışladı
Dört yön onaltı rüzgar
Ve yedi iklim beş kıta
Kar altındadır

Kavuşmak ilmindeyiz bütün fasıllar
Ray asfalt şose makadam
Benim sarp yolum patikam
Toros Anti-toros ve asi Fırat
Tütün pamuk buğday ovaları çeltikler
Vatanım boylu boyunca
Kar altındadır

Döğüşenler de var bu havalarda
El ayak buz kesmiş yürek cehennem
Ümit öfkeli ve mahzun
Ümit sapına kadar namuslu
Dağlara çekilmiş
Kar altındadır

Şarkılar bilirim çiğ tutmuş
Resimler heykeller destanlar
Usta ellerin yapısı
Kolsuz yarı çıplak Venüs
Trans-nonain sokağı
Garcia Lorca'nın mezarı
Ve gözbebekleri Pierre Curie'nin
Kar altındadır

Duvarları katı sabır taşından
Kar altındadır varoşlar
Hasretim nazlıdır Ankara
Dumanlı havayı kurt sevsin
Asfalttan yürüsün Aralık
Sevmem netameli aydır
Bir başka ama bilemem
Bir kaçıncı bahara kalmıştır vuslat
Kalbim bu zulümlü sevda
Kar altındadır

Gecekondularda hava bulanık puslu
Altındağ gökleri kümülüslü
Ekmeğe aşka ve ömre
Küfeleriyle hükmeden
Ciğerleri küçük elleri büyük
Nefesleri yetmez avuçlarına
-İlkokul çağında hepsi-
Kenar çocukları
Kar altındadır

Hatip Çay'ın öte yüzü ılıman
Bulvarlar çakırkeyf Yenişehir'de
Karanfil Sokağında gün açmış
Hikmetinden sual olunmaz değil
"mucip sebebin" bilirim
Ve "kafi delil" ortada

Karanfil sokağında bir camlı bahçe
Camlı bahçe içre bir çini saksı
Bir dal süzülür mavide
Al - al bir yangın şarkısı
Bakmayın saksıda boy verdiğine
Kökü Altındağ'da İncesu'dadır
Leylim - leylim dünyamızın yarısı
Al - yeşil bahar
Yarısı kar olanda
Gene kavim - kardaş can - cana düşman
Gene yediboğum akrep
Sarı engerek
Alnımızın aklığında puşt işi zulüm
Ve canım yarı geceler
Çift kanat kapılarına karşı darağaçları
Mahpusanede çeşme
Yandan akar olanda
Gelmiş yoklamış ecel
Kaburgam arasından
Yoklasın hele

Çağıdır can dayanmaz
Çağıdır en çatal en ası
Cehennem koncası memelerinin
Çağıdır kırk gün - kırk gece
Kolların boynuma kement
Ha canım kötüye inat
Vah ki ne desem
Kurşunları namlulara sürülü
İki elleri kan
Baskıncılar uykumuzu yıkar olanda
Alır yüreğim

Yankın yasak aynalara
İnemem bahçende talan
Tam boş yanı bu derim namussuzun
Tam bıçağım cehennem gibi güzelken
Aklıma düşüyorsun
Ellerim arık

Bilmiş
Bütün zulalar
Eğri hançer kara mavzer kan pusu
Ve insan düşüncesinin o en orospu
O en ayıp frengili yemişi
Çıldırtılmış uranyum
Bilmiş
Bilsinler
Sana nasıl yandığımı
Uuuuy gelin

İşte kan tutmuş korsanlar
Haramla beslenmiş azgın
Düzmece peygamberler
Ve cüceleri
Ve iğdiş ve aptal kölelerine karşı
İşte bir kez daha
Bu can bendeyken
Delin divanenim işte
Uuuuy gelin

Bu yasaklar
Firavun kalıntısı
Yoksun
Akdan - karadan
Gizline canevine kurulu faklar
Gün ola umut kesip korkunç yetinden
Murdar tutkusuna dünyasızlığın
Gün ola düşesin bekler
Düşme
Ölürüm
Gözlerinden gözlerinden olurum

Leylim - leylim
Ayvalar nar olanda
Sen bana yar olanda
Belalı başımıza
Dünyalar dar olanda
Gün açar
Karın verir yağmurlu toprak
İncesu Deresi merhaba
Saçakta serçeler daha çılgındır
Bulutlarda kartal
Daha çalımlı
Koparır göğsünden bir düğme daha
Tezkere bekliyen biri
İncesu Deresi merhaba

Genç bayraklar vardır
Barış düşünür
Kuyularda işçi mavilikleri
Ben hepsini düşünürüm
Yirmidört saat
Ve seni düşünürüm
Karanlık hırslı
Seni cihanların aziz meyvası
İlan-ı aşk makamından bir mısra
Yeşerip kımıldar içimde
Düşer aklıma gözlerin

Oysa murad alamam
Oysa akdan-karadan
Bilirim payım bu kadar
Unutmuş gülmeyi gözbebeklerim
Unutmuş dudaklarım öpmeyi
İncesu Deresi merhaba
