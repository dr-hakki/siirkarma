Hüseynî lâ'lün içün ben kana boyanayum he mi
Gözümün yaşı seyl olsun odına yanayum he mi
Niçe bir kanaya gönlüm nigârâ leblerüniçün
Hele şimdi ele girdi lebünden kanayum he mi
Ömür ben anı bilürem ki senünle geçe yârâ
Tapundan ayru demleri ömürden sanayum he mi
Nigârâ tavşan uyhusın virür câdû gözün bana
Velî gamzelerün dürder ki ben uyanayum he mi
Gönülde iki sevgü sığduğı yohdur bilür meğer
Seni sevdi gönül candan begüm usanayum he mi
Gönülüme ben dedim ki kandesin
Gamzesinün oklarıyla kandasın
Gîsusiyle bende düşdüm dir gönül
Didüm ana n’ ola çünki bendesin
N’ ola öpdüm gözüme sürdüm seni
Sen dahi ‘ âlemde bir tur-vendesin
Bendesin sen bendeyim ben tapuna
Bendeyim ben niçe ki sen bendesin
Gözlerüm giryân ü biryândur gönül
Leblerün şekker özün pür-handesin
Hakk ne yazmış ise ezelde bolur
Göz neni ki görecek ise görür
İki’ âlemde Hak’ a sığınmışuz
Tohtamış ne ola yâ Ahsah Temur
Hevâ ki şol senemün zülfini müşevveş ider
Kohusını irürür bu dimâğuma hoş ider
Hevâsı varlığumun toprağın göğe savurur
Ağzının suyı yürekde yüz bin âteş ider
Eni ki zülfi keşişleri eyledi gönüle
Cihânda ancılayın işi kankı ser-keş ider
Bili kılı ne vücûdı ki saldı gîsûma
Zihî kol yarar onı özine ohşaş ider
Yüzünle gülşen içinde yanar gülün ciğeri
Anunçün ana sabâ şeb-nemün suyın reş ider
Sabâ hikâyet ider bülbüle cemâlünden
Kaçan ki yırta yahasını gonca ol gaş ider
Ne ki iderse gözün dil-firîb ider sanemâ
Ne kılur ise saçun cümlesini dil-keş ider
Ölmüş tenüme ‘ aşkı anun rûh değül mi
Gamzesi ile dil dahi mecrûh değül mi
‘ Aşkıyla kavuşdı gönülüm yolına anun
‘ Aşkıyla kahilan kapu meftûh değül mi
Kirpüği ne kılduğını sen sanma mu’ ammâ
Gönülde anun yâresi meşrûh değül mi
Bin yılda eğer Nûh yaşadıyısa bin yaş
Ol yaş bana bir lâhzada memnûh değül mi
Ma’ şûk ile ‘ âşık bir olur ‘ aşk oduyıla
Mâdih dahı pes hem yine memdûh değül mi
