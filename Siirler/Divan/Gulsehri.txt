Bahâr oldı vü bûstânlarda bülbül
Kılur gül ‘aşkına feryâd u gulgul
Bu ‘ömr ile çemende hîç inanma
Ki bir haftadan artuk dirile gül
Gülün ‘ömri azına gözüm ağla
Yazun tîz geçdigine ağız aç gül
Kime bir ‘afiyet geldi cihânda
Kim ana irmedi yüz bin tezelzül
Bu dünye ‘izzetine garre olan
Delim tarta temennâ vü tezelzül
Cihânun ârzûsı cânun almak
Senün fikründe esbâb-ı tecemmül
Çegâne ölüm anup eyde ten ten
Karâbe ‘ömre gülüb kıla kâl kul
Ola Gülşehrî gâfil kendüden kim
Anun zikrinde kılmagıl tegâfül
Bize kim gerekise cevr kılsın
Bizüm teslîm geldi vü tecemmül
Ne derviş isteriz sahip ne sultan
Ne dert işimize gelir ne derman
Eğer akl ise kamu pes nedir nefs
Ve ger cism ise külli pes nedir can
Gülün döküldüğünü eşideli
Çıkıptır gözümüzden bağ u bostan
Bu ne oddur ki tütününden oldu
Bizim ciğerlerimiz külli biryan
Cihan sakalımıza güler ü biz
Bir oğlancık gibi peyveste giryan
İmaret kıldığın yavlak aceptir
Bir evi kim oliser sonra viran
Kişi yüz kâfire bir şarda uğrar
Kim olmaz ara yerde bir müselman
Müselmanlık iline varalım kim
Bulunmaya bu kâfirlerde iman
Taş altun olmağa mümkündür illâ
Buların tevbesine yoktur imkân
Bu menzilden sefer kıl kim görüne
Sana ol ilde ibretler firavan
Sen ihsan ile hayr et kim ölicek
Sana kalmaya illâ hayr ü ihsan
Eğer şad olur isen gussaya ne
Ve ger gam yer isen ayşe ne noksan
Gele bir gün ki bir karıncacığın
Cevabın vermeye yüz bin Süleyman
Bu hub dürleri kim Gülşehri döktü
Meğer kim gönlü oldu bahr-i umman
