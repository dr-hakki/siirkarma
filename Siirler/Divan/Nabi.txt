Bâğ-ı dehrin hem hazânın hem bahârın görmüşüz
Biz neşâtın da gâmın da rûzgârın görmüşüz
Çok da mağrûr olma kim meyhâne-i ikbâlde
Biz hezârân mest-i mağrûrun humârın görmüşüz
Top-ı âh-ı inkisâra pây-dâr olmaz yine
Kişver-i câhın nice sengîn hisârın görmüşüz
Bir hurûşiyle eder bin hâne-i ikbâli pest
Ehl-i derdin seyl-i eşk-i inkisârın görmüşüz
Bir hadeng-i cân-güdâz-ı âhdır sermâyesi
Biz bu meydânın nice çâbük-süvârın görmüşüz
Bir gün eyler dest-beste pây-gâhı cây-gâh
Bî-aded mağrûrun sadr-ı i’tibârın görmüşüz
Kâse-i deryûzeye tebdîl olur câm-ı murâd
Biz bu bezmin Nâbîyâ çok bâde-hârın görmüşüz
Açıklama
Zaman bağının baharını da gördük güzünü de üzerimizden neş’e rüzgârları da geçmiştir gam fırtınaları da
Mevki sahibi olunca zafer sarhoşu oluverme zîrâ böylesine mest (sarhoş) olup sabah olunca da baş ağrısı çeken binlercesini görmüşlüğümüz var
Gönlü kırık olanın atıverdiği âh topunun nice büyük sultanların muhkem kalelerini yıktığını biliriz
Derd ehli olanların kırıklıkla döktükleri gözyaşlarının yaptığı seller önünde nice gösterişli kâşânelerin mâlikânelerin yerle bir olduğunu biliriz
O garipler ki bütün sermâyeleri can yakıcı bir âh silâhından ibarettir ama onu şöyle bir attıkları zaman nice hızlı süvarilerin vurulup yere serildiklerini gördük
O elindeki –gururla kaldırıp kaldırıp- içtiğin kadeh var ya gün gelir de dilenci çanağına döner benzerlerini çok gördük
Beni şad eylemedin sen dahi naşad olasın
Şu’le-i ah-i garihan gibi berbat olasın
Künç-i hicrane olup sen de benim gibi esir
Ruz ü şeb destzen-i damen-i feryad olasın
Vere nehl-i emelin meyve-i eşg-i hırman
Bir sitem kâre niyaz etmeğe mu’tad olasın
Ruzigâr eylesün eflâke gubarın peyvend
Göreyim pazede-i leşker-i bîdad olasın
Telhkâm-i sitemin gör ne çekermiş bilesin
Sen de zehrabe hor-i kâse-i hussad olasın
Eyledin Nabi-i biçareye çok cevr ü sitem
Yok ümidim ki mükâfatdan âzâd olasın
Cem’ oldu bezm-i sohbete yaran birer birer
Cem aldı dest-i işarete rindan birer birer
Ey erhev ol o rahgüzerden girizpay
Cem oldu kûh-i aşka pelengân birer birer
Oldu çegân yine katarat-i şerab-i rürh
Manend-i silk-i dane-i mercan birer birer
Darüşşifa-yi vusleti etti güşade yâr
Bimar-i hecre eyledi derman birer birer
Nabî hayal-i mahruhân doldu sineye
Gûya ki geldi mektebe huban birer birer
Eğerçi bîşek olur zevk-i vasl-i yâr leziz
Ve lîk bana gelür andan intizar leziz
Dem-i visal girizan olursa yâr ne gam
Ne hoş meseldir olur tu'me-i şikâr leziz
Ulüvv-i rütbe bize itibarsızlıktır
Gelürse payeperstane itibar leziz
Şeb-i firakda feryad telhdir yoksa
Olur mecalis-i vuslette ah ü zar leziz
Remidedillerin el gölgesiyle kani'dir
Müsafirane gelür saye-i çenar leziz
Benim mizacıma ma'cun-i sabr nâfi'dir
GeIürse gayre eğer cam-i hoşgüvar leziz
Nihadı pâk olan erbab-i tab'ın ey Nabî
Gelür mezakına eş'ar-i abdar leziz
Ey name sen ol mahlikadan mı gelürsün
Ey hüdhüd-i ümmid Sabadan mı gelürsün
Alûda-i hundur yine daman ü giriban
Ey gamze-i hunhar gazadan mı gelürsün
Şevkin var olup satmağa erbab-i niyazı
Sevdakeri-i Suk-i Münadan mı gelürsün
Teşrife bu şeb va’di ol şem’-i ümidin
Ey hab-i siyehbat uşadan mı gelürsün
Bu secda-i bîhude nedir her kademinde
Ey hame-i bîmağz likasan mı gelürsün
Etmiş sana dilhastelerin haleti tesir
Ey çeşm-i siyah dar-i şifadan mı gelürsün
Her bir yere muyünden akar âb-i letafet
Derya-yi letafetde şinaden mı gelürsün
Zahid bizi tahvif ile teşvişe düşürme
Sen mahkeme-i ruz-i cezadan mı gelürsün
Bilmem ne için varmış idin kûyüne ey eşg
Tahrik-i gazabden mi ricadan mı gelürsün
Nabî gazeli gibi hoşayendeliğin var
Ey bad-i revenbahş Rühadan mı gelürsün
Yare vursun peyk-i nalem ah ü zarım söylesün
Ab-i çeşm-i girye-i bîihtiyarım söylesün
Çâ çâk-i sine versün mevce-i gamdan haber
Zahm-i humpaş-i derunüm inkisarım söylesün
Gonca gülsün gül açılsun cuy feryad eylesün
Sen dur ey bülbül biraz gülşende yârım söylesün
Arzu-yi vasl ile şebzindedar olduklarım
Girye-i hasretle çeşm-i ihtizarım söylesün
Bende kudret edaye harf-i şevki Nabiya
Hame-i rengin sarir-i bîkararım söylesün
Bir devlet içün çerha temennadan usandık
Bir vasl içün ağyara müdaradan usandık
Hicran çekerek zevk-i mülakatı unuttuk
Mahmur olarak lezzet-i sahpadan usandık
Düşdük kati çoktan heves- i devlete amma
Ol daiye-i dağdağa fermadan usandık
Dil gamla dahi dest ü giribandan usanmaz
Bir yar içün ağyar ile gavgadan usandık
Nabi ile ol afetin ahvalini naklet
Efsane-i mecnun ile Leyla'dan usandık
Âdem esir-i dest-i meşiyyet değil midir
Âlem zebûn-ı pençe-i kudret değil midir
Bu perdenin derûnuna bak ızdırâbı ko
Her mihnetin verâsı meserret değil midir
Bezl-i hayât rah-i mahabbetde âşıka
Teklîf olunca cânına minnet değil midir
Yok gerçi sadme-i siteminden girîzimiz
Ammâ ki dest-i nâzına zahmet değil midir
Hep sen mi kâm-yâb olacaksın zemânede
Ey teng-çeşm kâr benevbet değil midir
Muhtâc-ı rızk-ı Hâlik iken serbeser cihân
Mahlûktan niyâz mezellet değil midir
Nâbî zebân-i nutkum eden hâme-i mecâz
Meşşâta-i arûs-ı hakîkat değil midir
Herf-i niyazım ol şeh-i bîdad eşitmesün
Söz bunda kalsın ey dil-i naşad eşitmesün
Su-i edeb vesile-i redd olmasun sana
Senden şuh nale vü feryad eşitmesün
Nekl eyler ab ü tab ile durmaz çemen çemen
Ey gül bana açıldığını bad eşitmesün
Bir söz yaparlar ettiğimiz zevk-i vusleti
Allah saklasın bunu hussad eşitmesün
Yine o namuradın olur başına bela
Şirin-i visakini Ferhat eşitmesün
Hiç şüphe yok ki suz-i hasedle kurur kalır
Vasf-i şirişkimi şat-i Bağdad eşitmesün
Nabî rakîbler sakın ol şuhun olduğun
Nahfice iltifatına mutad eşitmesün
Arus-i kâmı niçün namurade vermezler
Müyesser olsa bile rugüşade vermezler
Ne denlü eyler isen arzıhal-i suz ü güdaz
Nüvişte-i ezlîden ziyade vermezler
Olurdu her kişi maksudu denlü hahişker
Yazık meta-i muradı mezade vermezler
Eder harab ya olmaz mideye vasıl
Bu bezm-i köhnede vezn üzre bade vermezler
Eğerçi sofa-i şatrecdir bu kevn ü fesad
Bakılsa müft sana bir piyade vermezler
Felek senin tutalım destine reh-i fursat
Heman bu denlü cihanı fesade vermezler
Bu köhne metbah-i âlemde kimseye Nabî
Neval-i ayşi dem-i iştihare vermezler
Gerçi zinangir-i teng-i mahbes-i tendir gönül
Şehnisin-i arş ile revzen berevzendir gönül
Tengna-yi sineye künçidelikden teng iken
Vüs’atinden sahib-i arşa neşimendir gönül
Şemme her bînîde yok kudret gül-i esrarını
Dide-i bîganeden derbeste gülşendir gönül
Cilvegâh-i varidat-i kuds-i gaybülgaybdir
İlme mecla gevher-i esrare mahzendir gönül
Mühr-i beyn-el-isba’in-i kabza-i icaddır
Nam-i sultan-i hakikatle müzeyyendir gönül
Mülki vasi’ leşkeri bîhad hazain bîkıyas
Alem-i ma’nade sultan-i muanvendir gönül
Tîrehal ü zahmdar ü pürgubar olsa n’ola
Kerde-i nakş-i tecelligâh-i Eymendir gönül
Vüs’atâbad-i devairhane-i icade
Nokta-i merkez makamında muayyendir gönül
Nabiya meşhududur pest ü bülend-i kâinat
Alem-i envare meşrık kasr-i ruşendir gönül
Dili hahişker-i cah-i der-i şah eyliyemem
Yok yere ruy-i temenna-yi sipay eyliyemem
Halkdan gönlümün ol mertebedir vahşeti kim
Aksinı adem deyü mir'ate nigâh eyliyemem
Zur-i serleşker-i gam def'ine aklını var iken
Saye-i şişe-i sahbayi penah eyliyemem
Düşer ibram-i ahibba ile ya gafletle
Yoksa ben kasd ile tedbir-i günah eyliyemem
Nice def'eyleyeyim suz-i dili ey Nabî
Yari görsem dahi şerm eylerim ah eyliyemem
Eğer kaldımsa nâalûde damansızlığımdandır
Gribançâksizlikler giribansızlığımdandır
Tekâsülden değil terk-i şitabım rah-i gülşende
Benim reftar-i bîcanane canansızlığımdandır
Gehi bîihtiyar üftadelikler pay-i canane
Değil küstahlıktan lîk dermansızlığımdandır
Bana böyle perestişkârlık eshab-i unvandan
Benim peygule-i uzlette unvansızlığımdandır
Zeban-i bülbül ü tutî bilür nayabdır Nabî
Sükûtum sanma aczimden zebandansızlığımdandır
Şevk-i teniyIe cûde olup pare pare mevc
Aguş açtı hasret ile kadd-i yare mevc
Bassan kenar-i cuye kadem paybus içün
Birbirini basup gelür ey dil kenare mevc
Aguşe çekti cû seni asma ki sevkden
Cû-yi sirişk~i didede gelmez şümare mevc
Zevk-i visal cûlara amedşüd ettirir
Durmaz heva- yi vasIın ile bir karare mevc
Düşmüş hava-yi cism-i lâtifiyle Nabiya
Leyl ü nehar keşmekeş-i intizare mevc
Bezm-i safaye sagar-i sahba gelür gider
Gûya ki cezr ü medd ile derya gelür gider
Açıldığın haber verir ağyare gül gibi
Daim bize nesim-i sebükpa gelür gider
Olmaz yine mariz-i mahabbet şifapezir
Ruy-i zemine bir dahi İsa gelür gider
Sultan-i gam nişimen edel'den derunumu
Sahra-yi kalbe leşker-i sevda gelür gider
Bir gün demez o şuh ki âyâ muradı ne
Çoktan bu kûye Nabi-i şeyda gelür gider
Giryan isek ey dil n’ola canane bizimdir
Bahr-i gamiz ol gevher-i yekdane bizimdir
Sofi senin olsun yürü var gerdiş teshih
Biz rindleriz gerdiş-i peymane bizimdir
Huccetle senindir bilürüz savmea zahid
Ferman-i şeh-i aşk ile meyhane bizimdir
Peymaneşümar olmağiçün lazım olursa
Senden çekeriz sübha-i saddane bizimdir
Kimdir bizi men’eylecek bağ-i cinandan
Mevrus-i pederdir gireriz hane bizimdir
Hirba ko dolaşsun serine mihr-i münirin
Biz şem'a-i bezmiz per-i pervane bizimdir
Akl olsa safara-yi husumet bize Nabî
Gam çekmeziz andan dil-i divane bizimdir
Mevc-i murad bade-i canperverimdir
Harf-i neşat zîr-i leb-i sagarimdedir
Baz-i şikârgir-i çiragâh-i himmetim
Kâm-i dü kevn cünbüş-i bâl ü perimdir
Benden sorun hak'ayik-i esrar-i âlemi
Te'lif-i razname-i dehr ezberimdedir
Ahımdadır kilid-i tılsımat-i genc-i ruh
Ab-i hayat lücce-i çeşm-i terimdedir
Nabî eder şügûfeleri dehr-i ıtrnâk
Bâğ-i bihişt hatır-i nazikterimdedir
Dildeki leşker-i enduh güzer bilmezler
Sakinan-i harem-i aşk sefer bilmezler
Şekve hurşidruhan-i felek-i mahvetden
Der-i gamhanemizi zerre kader bilmezler
Gece gündüz arek u mey yürüsün mecliste
Mestler şanı ü seher şems ü kamer bilmezler
Dağ-i dil maye-i feryad yeter uşşaka
Andeliban-i mahabbet gül-i ter bilmezler
Ya hayal-i hat-i sebzin ya gül-i ruyündür
Alem-i dilde temaşa-yi diger bilmezler
Dili söyletrneğe besdir sükhan-i şirinin
Tutiyan-i kafes-i aşk şeker bilmezler
Nabiya şekvekeran-i adem-i niyl-i murad
Galiba girye-i şeb ah-i seher bilmezler
Bana devranın âzarı kemâzar olduğumdandır
Sipihrin vaz'-i mahemvarı hemvar olduğumdandır
Gubar âsâ beni böyle lekedhâr ettiği çerhın
Nigâh-i itibar-i yârde hâr olduğumdandır
Reh-i kûyünden özke rah görmez çeşnı-i hunpaşım
Dücar olmak o mest-i naze naçar olduğumdandır
Edüp küstahlık ol pence-i hurşide el sunmak
Meta'-i arzuye germbazar olduğumdandır
Benim asudebal-i kayd-i pervaz olduğum Nabî
Sikenc-i zülf-i dildare griftar olduğumdandır
Gerçi gencine-i âlemde cevahir bulunur
Cevher-i zat ile araste nadir bulunur
Hünerin var ise bir şehrde bir ârif bul
Yoksa her keryede bir nice behadir bulunur
Seha-i sine bir endişeden olmaz hâlî
Tekyedir tekyede elbette nıüsafir bulunur
Her zaman hatıra endişe-i rahat gelmez
Adet-i şehr bulur mümin ü kâfir bulunur
Güç neşatın kademin kalbe alıştırmaktır
Yoksa garm her ne zeman istese hazır bulunur
Var ise daire-i meclis-i âlemde neşat
Yine peyrnane-i merdüfgene dair bulunur
Saf dil bînukat ayine iken âlemde
Hazar etsen ana da ukde-i hatır bulunur
Yağsa bâran gibi gökten katarat-i âmal
Yine bedtali olan hâib ü hâsir bulunur

Destres ma'ni-i nagüfteye müşkil yoksa
Nabiya köhne sühan bizde de vafir bulunur
Yâr bezme gelicek girye-i hasret mi kalur
Mevsim-i tehniyede kâsede şerbet mi kalur
Seyreden lerziş-i palûdenümun-i bedenin
Sirçeşm olsa ne denlü yine takat mi kalur
Hidmet-i def-i hicaba kadeh âmâde iken
VasI için yâre niyaz etmeğe hacet mi kalur
Olsa tevhidde bir dilber ile destbedesi
Sofiye dağdağa-i kayd-i inabet mi kalur
Dile sabun-i teselli sürerek ehI-i nifak
Damen-i dilde meğer çirk-i nedamet mi kalur
Halvet-î yârden oldukça beder âşık-i zâr
Mescide azmedecek denlü kıyafet mi kalur
Dile rahat mi verir vesvese-i fikri rakîb
Derd olan hanede hiç hab-i feragat mi kalur
Bu kadar telhi-i hicran araya girmiş iken
Bir dahi mmet-i vuslatde halâvet mi kalur
Buna meydan-i mükâfat denür ey Nabî
Halkı bîrahat eden kimsede rahat mi kal ur
Hun olmaz idi diller endişe-i sahbade
Bir katre şarab olsa nüh kâse-i mînada
Ey eşg ko men’ etme divane gönül gezsün
Geh vadi-i firkatde geh kûy-i dilârârde
Ayine-i sagerde seyreylediğim ruyi
Seyretmedim ey sakî mir’at-i musaffade
Saçtım güher-i aşgi şebnem gibi didemden
Açılmadı bir gence gülzar-i temennade
Şevk-i gül-i ruhsarın gönlümde nümayanadır
Kim eyliyemez aksin mir’at-i cilâdade
Nabî feres-i tab’ın sürsün bu yola yaran
Bir taze zamin buldum namure-i ma’nade
Bu bezm ki peymane-i devlet var içinde
Ne kimseye payende ne rahat var içinde
Helva-yi fena zehr ile âlûdedir amma
Geçmek anı güç gizlice lezzet var içinde
Camı kef-i sakîde şikest olması yektir
Ol bade ki keyfiyyet-i minnet var içinde
Ol gül ki gir nahvet-i gülçin ile deste
Şemmeyliyemem buy-i mezellet var içinde
Bir ayinedir kim görünür ayb-i şigâfı
Ol maslahat-i şer’ ki rüşvet var içinde
Hicran ana nisbetle sefabahş-i derundur
Ol meclis-i vuslet ki meşakkat var içinde
Nabî bilmem farkı nedir bey’u şiraden
Ol zühd k’anın hahiş-i cennet var içinde
Vermezdi kimse kimseye nan minnet olmasa
Bir maslahat görülmez idi rüşvet olmasa
Halkın meyanesinde bulunmazdı itihad
Meşreblerine vasıta-i hisset olmasa
Kendi vücudüne bile kıymazdı mali halk
Kasd-i nümayiş-i şeref ü şevket olmasa
Yok bîgarez muamele ehl-i zemanede
Kimse ibadet etmez idi cennet olmasa
Tahsil-i ilmin üstüne tercih eder mi nâs
Tahsil-i mâl vasıta-i rif’at olmasa
Gümyab idi miyan-i leimandan imtizac
Mabeynde alâka-i cinsiyyet olmasa
Bad-i bürud ederdi füsürde bedenleri
Nar-i tama’ müeddi-i germiyyet olmasa
Etmez zuhur arsede bir kimseden kerem
Zımnında kasd-i daiye-i şöhret olmasa
Bakmazdı kimse ayine-i safe Nabiya
Hodhînlik alâkasına âlet olmasa
Benim sarraf-i şehr-i raz ü dükkânım dehanımdır
Devatım kise tahtam safha engüştüm ebanımdır
Ben ol meşşata-i duşize-i hüsn-i beyanım kim
Sevad-i dide-i âhu-yi ma'na sürmedanımdır
Süveyda gibi çıkmak safha-i dilden ne mümkündür
Ben~m ol hal-İ rnüşkin hayliden hatırnışanımdır
Sipah-i gamde peykâr etmeğe yok niyyetim yoksa
Benim gülşende her şah-i hamide bir kemanımdır
Olal'dan nail-i gencine-i esrar-i insanî
Kevakip didebanımdır melekler pasbanımdır
Tehammül zillet-i hicrane güçtür yoksa canandan
Şerafyab-i itab-i giryehiz olmak ne canımdır
Tenezzüldür terakki garka-i kasr-i hayat üzre
Nefes payimdir evkat-i hayatım merdübanımdır
Kuvaye geldi za'f ü cism muhtellünnizam oldu
Peraşaniy-yi pîrî fitne-i âhır zamanımdır
Cihanı ben gülistan-i hakikat bilmişim Nabî
Benim her gidibad-i deşt bir serv-i revanımdır
Gülgûn-i şefakla felek gazelenmesün
Düşmez o pîrezen kati tannazelenmesün
Evrakın en son eyliyecek çerh tarümar
Mecmua-i ümid ko şirazelenmesün
Aguşümi tehi koma ey merhem-i ümid
Ol zahmalar ki sinededir tazelenmesün
Açma dehan-i tengini harf-i cefa ile
Sırr-i mühüftedir sakın avazelenmesün
Bîmüşteri kalemzen-i nazm ola Nabî
Kâle-yi şi’r yok bize endazelenmesün
Suz-i gamle içmeğe dil ateş-i seyyaleden
Ateşin sagal gerektirir şu’le-i cevvaleden
Ol gülün dili bülbül-i gûyasıdır kim gösterir
Serteser çin-i cebin bar-i giran-i jaleden
Bağa gel kadd ü ruh ü halin görüp olsun hacil
Serv gülden gül karanfüIden karanfül laleden
Mihr-i hüsnün hahse ferman etti gûya mahı kim
Mahv-i endam eylese çıkmaz derun-i haleden
Nabi-i dilhastesin görmüş dün ol afet demiş
Za'fın i'lâme ne hacet anlanurken naleden
Hicab-i nale-i bîca hezare gelmedi mi
Hanüz pîş-i güle i’tizare gelmedi mi
Ata-yi buseye dilber dahi eğilmedi mi
Nihal-i nevres-i ümmid bare gelmedi mi
Aceb mi perde-i namusu bülbül eylese çâk
Bu bağa damen-i gül pare pare gelmedi mi
Nühüftedir dediğin düzd-i gamze-i çalâk
Şikâr-i cane meğer aşikâre gelmedi mi
Hanüz vermedesin bedban-i ahe güşad
Dahi sefine-i hahiş kenare gelmedi mi
Açıldı gül sen açıkmazsın ey dükânçe-i dil
Nüvidifeth dahi bu diyata gelmedi mi
Nemapezir değil tohm-i arizu Nabî
Sirişk-i nîlreviş bir karare gelmedi mi
Siriştinde anın kim nur var kalbinde kin olmaz
Musaffa tıynetanın tarf-i ebrusunda çin olmaz
Halâvet müstekindir tab’-i zenburan-i ahterde
Müsaddeshane-i kev ü mekân bîengebin olmaz
Sirişg-i çeşmine ehl-i nifakın itimad etme
Esasında binanın reşh-i âb olsa metin olmaz
Hayalin gelse de etmez karar ayine-i dilde
Zemin-i şurede gülşende olsa dilnişin olmaz
Olurduk biteab müşrik temaşa-yi harabate
Deriga pare-i mina-yi meydan durbin olmaz
Miyan-i çeşm ü ebrude nihanî güftügûlardan
Ne denlü olsa da bîvesvese hatır emin olmaz
Eden hep reng ü buy-i batinîdir cilve zahirde
Anınçün kışrı her sade dirahtin darçin olmaz
Huruf-i noktavarından cebinin anla bu zarı
Ki tengi-i dağ-ı minnetden reha bulmuş cebin olmaz
Seza-yi nam-i sultanî kulûb-i pâkgevherdir
Biyabanda yatan her seng-i bîkıyamet nigin olmaz
Bilen hâk-i Sitanbudur rüsum-i şive vü nazi
Kenarın dilberi nazik de olsa nazenin olmaz
Cihan aks-i meraya olduğun fehmeyleyen ârif
Zevalinden zılal-i âlemin enduhgin olmaz
Seza taze mahirle yapmağa beyt-i nezairden
Bina-yi nazme Nabî böyle bir nazik zemin olmaz
Sipihrin gerdişin yad eyleyüp ahterden el çektik
Yemin çin-i cebinin seyredip gevherden el çektik
Bu bezmin talib olduk biz dahi sahbasına amma
Görüp sakîde ruy-i imtinan sagarden el çektik
Duyup meylin hazane şahid-i gülzarı terk ettik
Görüp destar-i ağyar üzre verd-i terden el çektik
Olup dil pute gibi tâb-i hicran ile germ ülfet
Temenna-yi visal-i yar-i siminberden el çektik
Saya-yi hatır üzre olmayan ihsanı neylerler
Görüp suz ü derunun micmerin anberden el çektik
Verüp serişte-i gavgaye feysal baht ü tali’le
Feragat eyledik şemşirden hançerden el çektik
Gelû-yi şişe ile pay-i humle eğlenûp Nabî
Girban-i hevesden damen-i dilberden el çektik
