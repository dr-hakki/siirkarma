Usandım taş basması günler yaşamaktan
yalnızlığımı büyütüyorum korkunç
yani bağırmak sana sulardan

Her gün yeniden ölmek
elinden karanlık adamların
yalanla ekmekle silahla

Üstümüze bakarken çağlar
her çocuk başı okşadığımız
suçlu bizmişiz gibi
büyüyor avcumuzda

Gözlerinde bile
deniz dibi gözlerinde ölüler
askerler ve gemiciler halinde

İhtiyar yüreği toprağın
buğdayı elma'sı
korkuda
Suskunluğum utancım büyük
sıkıntım kara
Gel dağıt mavini
kör kuyular uykuma
Pancurları dövdü tüm gece yağmur
şafakla açtım dupduruydu gök
Çektim içime güllerin kokusunu
çoktan kesilmişti karşı koruluk
yine de bekledim bülbül sesini

Kim bildi ki sözlerin imlemimi
Gözaltında olduğumuz koğuşta
Son firarda da enselenen Mansur
şöyle demişti sıtma nöbetinde
'nerde benim eski nefti kaputum '

Unutmam Haziran'dan gün almıştık
ürkmüştüm güllerin curnatasından
sözlemiştim okuldaşım Mehmet'le
sancır yüreğim hala tutuklanmış
bana 'Cemiyetin Asılları'nı
verdikten az sonra Gençlik Parkı'nda

Bugün 'Anneler Günü'ymüş Yıl olmuş
şuramda pıhtılaşan yara Bir gül
aldım zifiri çingene kızından
savurdum komşu köşkün terk edilmiş
bahçesine 'Yeşert' dedim her yeri
Yazdı gözlerimi yumduğumda öğle sonrası
dayımdı dutu silkeleyen çarşafın dört ucunda
Dört kadın herhalde komşu kızları
dedem de su çekiyordu kuyudan
Hamidiye'nin güvertesindeydi sanki
oysa abdest alacaktı birazdan

Ah Sonsuz biçimler veren bize
Bellek ve Zaman
Bir balıkçının yüzü vapurdan inince
gözümü alıyor öğle güneşi gibi
dokunup geçse bir serseri kuş
ikindi vaktince incelmiş hüznüne
anlatacak avsız mevsimlerin
ve Çengelköy'ün tarihini

Sarhoşluğundan aymaz hangi ozan
gücü tükenmez hangi taş işçisi
derin bir solukla daha sağlığında
yazıp bitirecek her şeylerin tarihini

Çok intihar kullanıldı tarihinde
darağacına gitti ustaların
ve ağularla sınandı ey şiir
isyan eden ve olumlayan sözlerin
gülü darılttı Nisan'ı küstürdü
bir elmas sesi çıkaran özlemin

Tarih elbet gözlerindeki hipnozlu mavilik
geliyor kardeşinin elinden tutmuş
yağmur altında ta Bulgarya'dan
Ey bir su kaynağı gibi
durmaksızın kendini damıtan
gözümü kamaştırsan da Çengelköy'de
işleyen senin yüzün
Niğde'nin elma bahçelerinde
ve Ağustos derdermez
Malatya'da pestil seriyorsun
ayazlamış sıla özlemine
gelecek yıl Kozlu'dasın

Bir gün sonu ağzımda çalkaladım
tütün ve yağmur kokan yalnızlığını
çürüyen bir başak gibi yazık
boğulmuş bir çocuk gibi korkunç
gurbetçiliğine aşılandım

İşte aşılandığım öteki şeylerin

Durmadan çay demleyen
fırtına gibi uğuldayan sohbetin
çakmaktaşı gibi dayanıklı yüreğin
zeytin yıkayan ellerin
çaparideki ellerin
mavzer tutan ellerin
Yağmur çiseliyor Akıp gitsin üstümdeki küf Yakam bağrım fora Üç duble votkanın beklentisindeyim dört şiddetinde bir deprem 'Mal ve can kaybı dokuz gökdelen çökmesi ve üç kalp krizi'
Gündelik nefretin maliyetini kurtarmasa da fena değil

Yine de güneşlik bir yer istiyorum Yeşillik bir yer Herkes Kır'a sığındı Kent'i bana benim gibilere bıraktılar Pisliğim Çukurum Hayalin ve Güzelliğin rahmi
Dört yanına yayıldım
Yatıyorum bütün mezarlarında

Benim gezinti alanım iki küçük saksı Yetiyor bu gümrah arazi Balkon bahçe ve kabir
üst kattaki dul her sabah ve akşamüstü sularken çiçeklerini beni de suluyor çünkü
Bir kahkahayla silkindim
dalıp gittiğim mektuptan
yaşam hep böyle uyarır bizi
katıksız neşeye dönüşür
altuni bir sesle
en derin kederler
mutlu bir düşteymiş gibi
zamanın dibinden gülümser
artık yanaklarından öpemeyeceğimiz
sevgili yüzler

Budur odaya süzülen mehtabın
kurumuş eski çeşmenin
açıklayıp durduğu bilgelik ve giz

Sevinç de olgunlaştırır kalbi
acı ve ayrılık gibi
süzülüp dibe çökeldikçe anılar
anlarız ki
çürüme ve tohum süreçtirler

Yine de yetmez zaman
gecenin ve kitapların söylediğini çözmeye
kaç kent kaç aşk terkedilmiştir
sinmiştir ölümler
satırlara bir koku gibi
hep bir şeyler kalmıştır geride
asla unutmak istemediğimiz

Yüzyıllar içre konuşur farklı Yazılar
solar yıpranır meşin ve parşömen
bellekte kalır o bengi iz
Bir yalnızlık büyütürdüm saksıda
kalandı çok eski günlerden
bir bana yetsin hıncımı arttırsın
aşkımı pekiştirsin diye sevince
Günüydü gelip durdu hüznümün önünde
gidilmemiş bir saklı deniz sandım

Kıpırdamazdı yapraklar geceyle
tüketirdi çiçeği kuşu sevdiremeyen konyak
bana neydi gülmeler şarkılar
otobüs durakları alandaki kalabalık
geldi durdu alana merhaba dedim

Bir göz bozgundur yerine göre
vururdu pencereme rüzgâr
ben hep öyle bir gözdüm
çığlığını kendine saklayan
Düş kurmazdım beklemezdim şurda burda
çiçek demetleri bisikletler geçmezdi
apansız geliverdi sokağıma

Hıncım bana kalsın gayrı
sen yalnızlığımı götür
Bana çay demlemeyi öğret
elimi yüzümü yıkamayı
ağzıma rakı koydurma
Hıncım bana kalsın diyorum
çünki ben bu kenti kendimde büyüttüm
bir barbarın vahşi ateşiyle
çünki yapılarının taşında onulmazlığım
çünki şarkılar kanımın bedeli

En sevdiğim kelimeler gibisin
örneğin öfke gibi
hani bir zamanlar
dağda ve sokakta açan
Örneğin umut gibi
günde gecede yitip durduğumuz
zeytin dalını dal eden
Örneğin aşk gibi
denizlerin üzerinde yürüten
Örneğin kavga gibi
yüreğimi sıkı saçlarımı kara tutan
kayaları yumuşatan kavga gibi

Denizler benim kadar kıpırdayamaz
bak şimdi parklardayım
bir çocuğun menevişli gözlerinde
Hüzünleri bırakmanın günü
günü çığlığı olmak dünyanın
hüznümü iki kat ediyor ama
gecede alnıma dayalı alnın
-Enis Batur'a-

Gün doldu Kendime bir aksisedayım
Ürktüm hep hayalâttan Aklım
bana açıkla Yırtılan
zaman mı gülün yaprağı mı Elinde
buruşturuyordu validem Kapatılmış
ve leyli bakışlı mecnune Ömrüm
şimdiden "bir devr-i hüzün"
ve kapkara matem Dizdizeyim
dalgın hayaletinle Ufku
sen misin seyreyleyen
Darüşşifa'nın o tozlu
penceresinden ben mi Vehimler
ve cinnet korkusu
bana mirasın Ölü oğul da
küçük çıplak ayaklarıyla
geziniyor sofada çatının
içindeki rüzgâr gibi

Ey hafıza Kanıyor
Ne varsa süzdüğün Siyah zambak
Koridorlarında usulca açan
o Cizvit mektebinin "Gecede
yazmayı mutad edindim"
daha o zamandan Sırdır
çünkü yazı Candan doğar
ve ayan ettikten sonra
sır olur

Nemsin benim
öteki zamanlardaki çocuk Bir hasım
gibi mi büyüttüm seni kalbimde
Sözüm sana yine de Kimi gerçek
daha derin düşten Düşler de
geleceğe gönderir ve Yitik Söz
dirilir okurun dilinde
Yaşamım Doğrusun
yanlış olduğun kadar Bir diken
gibisin içimde

Ah Gülün yok
Doğ karanlığın devâsa
rahminden de
okurum hisset beni
"İntiharımı da fenne tatbik edeceğim
Şiryanlardan birinin geçtiği mahalde
cildin altına klorit kokain şırınga
edip buranın hissini iptal ettikten
sonra orasını yarıp şiryanı keserek
seyelân-ı dem tevlidiyle terk-i hayat
edeceğim"

Zevcem Kim kimin uçurumu
Her ağuş ne yapsak

bir serzeniş aslında Metresim
Kucaklaştık ama daha bir kez
buluşmadık Tecilin
dolmasını bekledim ben

Suret-İ Varaka
"Ameliyatımı icra ettim Hiç
bir ağrı duymadım Kan aksın
diye hiddetle kolumu kaldırdım"

Ki "kâğıt dahi kanla mülemma"
Ne çok iz bedenimde senden

İki siyah haşhaş açtı
düşlerinle ısırdığın omuzlarımda

göğsümdeki bu onmayan yara
gözyaşının damladığı günden kalma

"Mutlu aşk yok" diye inildemişti Aragon
uçurum gibi parıldayan Elsa’ya Ah
Zakkumsu ses gümrah
bir bahçe olsun isterdim
kederin ve deliliğin arkası

– Ne kaldı bana senden – demiştin
çürüyen güllerin anısı sadece
çürüyen güllerin anısı

ah Niye kesmedin
uyurken bileklerimi
Gece bir geyik bahçesidir bazan
ürkek korkulu nefes nefese
çünki hep birileri gelecektir
hep birilerine gidecektir
düşlerin ve şarapların üstüne
İşte düş de şarap da bozgunda
tatsızdır camın önündeki deniz
süzülen martılardan ne çıkar
Geldiler gürültüleriyle
beşli onlu bir cansıkıntısı

Hiç kıpırdamaz hiç anlamaz
çünki biz demek ben değiliz
kuşun nasıl uçtuğunu bilmeyiz
bir yeşilin ne olduğunu da
Bir geceye mi çıkıldı Onlar da var
yürekleri ve elleri nasırlı
kimseler bir şey anlatmıyor
çiçeğe suya göğe ait
nasılsa bir aradalar

Saatler ölümle bitişik ama bilinmez
işte gidiyorlar mı Gitsinler
bardak ve sokak onun olur böylece
Bozulmuş estamp bir gökyüzüydü
bazı adamlarla daralan
Böylece kalkar engel
bir duyudur oturduğu yerde artık
çocuklarla çocuk olan
Çıkarır salar mavi kuşları
kendi göğüne kendindeki ormandan

Demek gittiler İyi öyleyse
duyabilir saatlerle ölümü
isterse eşkıya bir aşkla süsler
bazan da acılarla onu

İskelede bir vapur vardır o güzel
iki kişi yeter dünyayı anlamaya
birinin ağlamasıdır herkesin ağlaması
tutar yüzünü elleriyle siler

Ne olur geyikleri bahçede bırakın
ne anlatabilir çoklar çoklara
İşte bir cam parçası bir çakıl
hadi gidip biraz yalnız kalın
Elbette kavgamız yine kavga
elbette aşkımız yine aşk
Bakın konyaklar içiliyor
hüzünden yapılıyor denizler
ama hadi yalnız kalın

Bir çocuk mu ağlıyor Duydu
çünki bütün çocuklar ondan geçer
kırık oyuncakları kirli yüzleriyle
Kamburunu çıkartır usulca yürür
en iyi böyle duyulur gece
Gece çoğaltılmış bir umudur
sessiz vapurlarla kısık ışıklarla
adamlar bir şey arar içkilerden
kadınlar bekler yünleri ve hüzünleriyle

O da bir kadındır sıkıntılar yapan
renkli kağıtlar ve elişleriyle
Elbette büyütür bir gökyüzünü
el sallar gece otobüslerine
bir gazete alır bir cümle yazar
çünki herkes korkar yalnızlıktan
ve her yerde bir intihar vardır

Kendiyle yenilir her hüzün
bırakın geyikleri bahçesinde
birlikte söyleyelim teklerden koro
'her yerdeki intiharları durduralım
her biçimdeki intiharları durduralım'

Ama hadi yalnız kalın
Çünkü gök sıkıntıyla ağar
rüzgar buruşur bir yaprak düşer
ve kaçıyordur solgun mavilikte
maviler ve al geyikler
İşte altın ve kara akıntılar
analar yitirilmiş resimlik
yoksulluk o korkunç kadın
Susun tümünün anıldığı gündür
kara yağmur ve ebem kuşağı
usulca bütün erkekler ölür

Kıpırdamasın insandan gelen sesler
kamyonlar devrilir dağ yolunda
Rehincide kalan bir gümüş saat
emanetçide unutulan bavul
geçip giden gök taşlarıdır
havadan ve selüloit mavilikten
Ey mermeri bozuk yalnızlık
sanki kutsal bir avdır suskuda
ve bir yakut parıltısıdır artık

Çünkü gök kanla ağıyordur
soluk soluğa atan bir damar
kalbinde hırçın denizin
ve toprağın nabzında
unutulmak gibi bir şahdamar
Ürperir aynı rüzgarla
darağacı çarmıh ve çiçek
sussun yatakların fısıltısı
avuçlarda parıldayan kehribar
ekmekli zincirli ve başları eğik
kadınların erkekleri geçiyordur
Ve üzgün deltası kısacık ömürlerin
bir albüm bir şarkı bir çocuk

Hangi doldurulmuş hüznün yakutu
çocukluk defterlerince soluk
ki savaş alanlarında parıldar
bütün koruluklardır ay ışığı
ey ulaşılmayan dayanak aşklar
elleri kanatan kesici ağıt
Hep unutuştur akılda kalan
sıçrayan yenilen ve ölen geyikler
derdin eksilmediği kalem ve kağıt
Kısa ve kesin bir sözdür erkekler
İspanya'da "Non Pasaran"
kızaran kilise çanları
katedrallere çöken gölgelik
İtalya'da "Mamma Mia"
işte avuçların dünyayı duyduğu kayalar
sarkık bir bıyık Meksika'da "Viva"
Nehirler kurur susar aşk
ve en katı sözdür erkekler
kıraç ve yoksul Anadolu'da

Büyük ve yeniktir erkekler
söz dinlemez serüvenci çocuk
su şırıltısında sayıklayan hasta
ve deli bir sevgilidir sabaha kadar
bulgulu korkunç ve utançla
Yararsız bütün leylak ağaçları
hiç bilmiyor erkekler
doğan ve ölen çocukların hüznünü
çünkü daha önceden ölürler

Çünkü gök ağıyordur kanla
hep yenik yıldızlar vardır
anı defteri kum saati savaş alanı
bir yüz
işte o kandır

Ey ışığını dağıtan kristal
ölümsüzlük ele geçirilmeyen gömü
ayışığı denizle kendini sürdürür
işte her şey geçip gitmede
usulca bütün erkekler ölür
Çok az şey saklamışım yaşamımda
ne bir fotoğraf var ilk aşklardan
ne bir mektup
dostlardan beş on tane
şunları yazmış Stockholm'den
Demir Özlü 'te 
"rahmetli Çiğiltepe'nin oğlunu gördüm
geçenlerde Helsinki'de
sürüyorum geçmişin izlerini"
Hangi izlerin peşinden gittim ben
içimde bir mahşer beklentisi 

Çok az şey biriktirmişim yaşamımda 
hiçbir andaç yok babamdan
verdigi mineli çakmağı
unutmuşum bir Amerikan Bar'da 
ah umursamaz gençlik
Sımsıkı tutsaydım şimdi
avucum ısınır mıydı acaba 

Yığınla not var ama masamın gözlerinde 
şöyle "Üç Kör" başlıklısı -Homeros
Milton Borges- İçgörü üzerine bir şiir
yazacaktım belki de İşte bir başkası 
"Yolculuk"  -Odysseia Moby Dick
Karanlığın Yüreği-
Belli  Çıkış ve Varis ya da
Baslangıç ve Son takılmış kafama
Demek ki yetişemiyor insan
ne yapsa kendi tasarısına

Kitaplardaki kenar notlarında kalacak
benim ardımda bıraktığım iz
anonim bir kimlik olacağım 
bir sahaf dükkânında yıllar sonra
satılmış kitaplarımı karıştıran okur
bilemeyecek
satırların altını benim çizdiğimi
geçmişe ve geleceğe karışa karışa

İthaf sayfalarını da yırtmalıyım yavaş yavaş
yığınla düş kırıklığı yanılış
yüzünü görmediklerim var
yazdıklarını sevmediklerim
Küskün ölenler oldu bana
kimlere küskün öleceğim
ben acaba
Bir çığlığın içinde yakalıyorum seni
Kaç kez İstanbulsu
Parıldayan ısıtan yakan bir alev gibi
Üstünde uzun pis yalnız sokakların yağmuru
Odaların merhabaların gülücüklerin sıkıntısı
Tramvayların vapurların sıkıntısı
Yitmiş aşkların yitecek aşkların
Aynı vazoların aynı öğütlerin aynı yasakların sıkıntısı
Yakalıyorum öpüyorum avutuyorum
Karanlık etini kemiriyor
Vaktimiz kısa
Düşlerimizi kolluyorlar durmadan
Durmadan kovuşturuyorlar
Mendilimi ıslatıp alnına koyduğum
Suyundan içtiğimiz hayat çeşmesi
Yalnız-geceler boyu uzanan kadını bakırlarda
Durmadan horluyorlar
Geyiğim saklım benim
Bakma arkana ne olur aldırma
Onulmazlığımızdan büyük yapılar kurduk
Horlandıkça aşkımız derya
Vaktimiz kısa
Karıncalara rüzgarlara sulara dokunmak
Uyanan toprakları bilmek gerekiyor
Ormanlar görmüş dolunayın tılsımını
Ağlamayı unutmadan
Dövüşmeyi bilmek
Tırnaklarınla tutunmayı bilmek gerekiyor
Sağılandığımızı kollandığımızı bilmek gerekiyor

Kapa tunç kapılarını gece
Soğuktan kırgın parasız milyon kişi
Geyiğim saklım benim
Ölüm dayanmadan kapıya
Sev öp yitir beni
Yorgundu Düş görürken
-ölmüş müydü ölüyor muydu
fidana dokunduğu an açıvermişti gonca-
elinden düştü kitap
kalem de

şuydu altını çizdiği cümle
Kierkegaard'tan
'Üzüntüm kal'amdır benim'
Siyahın gezginiyim Her gün daha derine
Yanar akşamla caddede vebalı lambalar
Bezgin sıkıntıyla bakar herkes benzerine
Redingotlarıyla mumya gibi otururlar
İş yerlerinde kahvelerde Ve akar zaman
-Birden söner uzak bir yıldız gibi yaşaman-
Demek isterim alımlı kadının birine

Çünkü kanar "bir mezarda bırakılan aşklar"
Adrianne Jenny Yıllardır bakir bir dulum ben
Avuntu bilmez Nafileydi tüm yolculuklar
O arayış Kara güneş içimdeydi zaten
Gittim harfin ve sayının bilinmez ucuna
Ölü yüzüm çekilmişti gecenin burcuna
Korkmadım sokağa hapsediyorken kapılar

Adoniram Hançerle sınandı ustalığın
Ve açıldı gül gibi Toht Kitabı'ndaki giz
Herkes iki'dir Ben kimin öteki adıyım
Söyle Bulmak mıydı amacın ey yitik ikiz
"İçimizde bir oyuncu bir seyirci yaşar"
Ve "akıl ürünleri delilikten de çıkar"
Kazıyınca pıhtısını o yıkık zamanın

Melek gülümsemiyor artık Öteki Anam
Çekil Çünkü "siyah ve beyaz olacak gece"
Ulaşır mı yaralı hayvan gibi bağırsam
Sesim bencil sevgisiz muhkem ev içlerine
Onulmazım Çağcıl kentin yabanıl yitiği
Tek giysim vebalı ışıklarla melankoli
Bir redse kurtulmak bile istemem yazgımdan

İki'yim Yakalandım sokakta çırılçıplak
Ve giydirildim başkalarının sözleriyle
Ah Karanlığa giren görür beyazı ancak
Hangisiyim Biliyorum kimin gözleriyle
Ne yapsak silinmiyor ruhtan geçmişin izi
Yaşamak kadar ölüm de çağırıyor bizi
Geçiyorum sokağı fenerle konuşarak

Hem yaşamın imidir hem ölümün her fener
