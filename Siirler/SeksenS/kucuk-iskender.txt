artık kalbim yok ağladığımda sana
düşündüğümde seni artık kalbim yok
seni anlatırken birilerine atmıyor kalbim
atmıyor kalbim seni gördüğümde rüyalarımda
istediğin gibi yaptım artık kalbim yok 
küçük bir velede verdim onu oyuncak niyetine
fırlattım attım doyursun karnını diye bir sokak
köpeğine
suda sektirdim bir kiremit parçası gibi
ve bekledim batmasını
bekledim batmasını yanan bir gemi
nasıl ağlayarak denize dökülürse

istediğin gibi yaptım artık kalbim yok
artık kalbim yok baktığımda eski resimlere
özlediğimde seni
arta kalmış bir kalbim yok
YOK
Yürek kemiğiyle lades tutuşuyor iki çocuk
misafir oyuncu bir terkediş biçimi
ile ellerim vücudunun prömiyeri

Aynı ahır adına koşan acılarımız var bizim
amatör balıkçının leğeninde iki istavritiz seninle
ölüme beş kala ölümle canlı telefon bağlantısı kuran

dibi senin aşkında gizlenen kırılgan bir aysberg bu tufan 
bir martıyı ağlattın işte
bir çocuk garanti intihar eder artık
kütür kütür küfrediyor gece imanıma
bir yaprak kırılıp suya düşüyor
su yaralanıyor su kanıyor şelale

ah nasıl titredim tensiz
bir piyanist büküldü sanki
kesişen ayrışık doğrular gibi
çarpışıverdim yüzünle Yüzün
öyle düzgün suna bir elyazısı
yüzün yüzüme aksedince
yüzün ayna alnımda
yüzün uzun hüzünlü bir alınyazısı

bitmemiş bir ömrün yalanısın
sen kabuslarımın tabiri
çocukluğumun arta kalanısın
öldüreceğim kendimi dudaklarınla
dudakların etle şehvetle seferber
sen bana inen son kutsal kitap
son fakir yatır
son aciz peygamber

bir martıyı ağlattın işte
bir çocuk garanti intihar eder artık
beni bir pazar gecesi siyanürle vurun
gölgemi bir vapurun saadetine vermişken
zeki müren'den hicaz makamı şarkılar dinlediniz
ama dönüp arkama bakabilmeliyim kaç kişisiniz
nerden gelmişsiniz neler giymişsiniz
elimde bir demet letafet çiçeği de

tavanı kırmızı duvarları beyaz badanalı
bir odada bir arada bir ara olmalıyız hatırladınız
bıçak sapı gibi gülümsememe de izin vermelisiniz
- babam bana küstü döv onu babaanne
çıngıraklı yılanlar almıştın hani bana yaşgünümde -
gerdanımda genç kızların çılgın tortusu ve soğuk su
oramda buramda buram buram ilkaşk kokusu
işte ben trenleri biraz da bu yüzden severim
ne çok severim bilemezsiniz

beni bir pazar gecesi siyanürle vurun
palyaço makyajı yapmış olayım gülün önce
amuda da kalkayım telde de yürüyeyim filan
size nadide karanfil kolleksiyonumu göstereyim
kayısı gülü çocuklarımı arılarımı da
tenezzüllerimi biliyorum
zeki müren'den hiç şarkı dinlemediniz
radyoda jean-sebastian bach çalıyor bakınız
cam pervazındaki baykuşun
yok bir ayağı da
bir atlıkarınca yangını sonrası
isli sıcak kemikleri çocukların
-- çok tanrılı yalızlıkların
son akşam yemeği sofrası -- Toy siyah

evcil kinler evcil hırslar besle bedeninde
ve körpe dakikalarda zor cinayetlerinin
ağzını kanla sil ağzını mor yakamozla yıka

gözlerinde ve özlemlerinde bir yabacılaşma
öyle hatırlıyorum)
kör paslı testereyle budadığım yüzün
dökülüyor avuçlarıma prizmatik
dökülüyor lunaparklarıyla senden Neden
billur bir cinayetin her yerinde seksek oynardık
yıldırım intiharlara paratoner ayyaşlıklarımız
kiremit dil parçaları kaydırırdık tükürüklerde
ve neden ipek tülbentlere örtülürdük sebepsizce
kimdi o karakalem resmini yapan belleklerimizin
bastırılmış kağıttan yelkenlilere
yalnayak alkol kamplarında
hayatımız bir komplikasyon

bir o adada bir bu adada karaya vurdu yüzün
ah bir gözü dönmüş hüzün
gibi üzerime sıç'rayan okyanus yunusları
bir dalıp çıkmaları acı karşılaşmalar
gibi sularında köpük köpek ömrümüzün

ben buruşuk ipek mendil kaldım
bileklerimin iç kısmını öpemez kimseler
tuttu sürükledi beni ibne ince sülün bir maytap
matrak bir tanrıyla salaş bir kulun şakalaşması
gibi siktiri boktan ayrılıklar
onlar bir duble rakı daha söylediler
onlar bir duble rakı daha anlatılar
bir elimi götürüp saçlarına taktım ben senin
bir elimi götürüp siyah eldivenlere astım
dudaklarına hafif deydirdiğin ben mendil kaldım

ter içinde uyandım ben sana
topuklarım göğsünde tıknaz güllere bükülmüş
dirseklerim senden uzanıyor sarsılıyor boşlukta
bir uçaklar düşüyor seviştiğimiz yatağa
bir uçaklar havalanıyor sen savruldukça yatakta
sonra kalkıp iniyoruz merdivenlerden
topluyoruz çözülen hislerimizi

son anda
geçen günlerin hatırına bir erguvan iniltisi
Sırtını ova ova yarım bakraç balgam
çıkarttık ejderin ciğerlerinden ipek'ten
değil
baharat yolu'ndan gelen bir illet
gibi tertibi tastamam
hepsi de alnının göbeğinden vurulmuş
on beşinde gangster bozuntusu çocuk
ağız kenarında bir sahil kasabası gibi duran gitanes
yüzünde bir bıçak yarası gibi duran buz siyahı gözler
esrarengiz meraklı ve defans ağırlıklı hayatlara düşkün
herşeyin durduğu yerde hareket halinde muzaffer
ve intikam hırsıyla dolu şaheser hikayeler

O çocuklarla sabahlarken terkedilmiş bir senaryonun
kötü adam karakterlerinde
herkes seçtiği rolün repliğiyle boğuşurken
kostümler bol gelirken dar gelirken bedenlere
kim "kamera" dedi kim "stop" dedi bilinmezken
binlerce bobin kutusu içinde ararken kendi karakutumuzu
hepimizin bir asistanı var sonunda vurduğumuz
aşk ile çekememezlik arasında hep ihtiyaç duyduğumuz
